<!DOCTYPE html>
<html lang="fi">
  <head>
    <meta charset="UTF-8">
    <title>Amerikan ensimäiset suomalaiset | Project Gutenberg</title>
    <style>
      @media screen {
        body {
          margin-left: 10%;
          margin-right: 10%;
        }
      }
      div.copyright {
        margin-left: 3em;
        margin-bottom: 6em;
      }
      div.chapter {
        margin-top: 3em;
      }
      div.footnotes {
        margin-top: 3em;
      }
      div.table {
        text-align: center;
        margin-top: 1em;
        margin-bottom: 1em;
      }
      div.table table {
        display: inline-table;
        text-align: left;
      }
      div.table table td {
        padding-right: 1em;
      }
      div.table table td.label {
        font-weight: bold;
      }
      div.table table tr.label {
        font-weight: bold;
      }
      div.quote {
        font-size: 0.85em;
        width: 50%;
        margin-top: 1em;
        margin-bottom: 1em;
        margin-left: auto;
        margin-right: auto;
      }
      p.paragraph {
        text-indent: 1.5em;
        text-align: justify;
        margin-top: 0.25em;
        margin-bottom: 0.25em;
      }
      p.paragraph-cont {
        text-indent: 0;
        text-align: justify;
        margin-top: 0.25em;
        margin-bottom: 0.25em;
      }
      p.argument {
        text-indent: 0;
        font-size: 0.85em;
        text-align: justify;
        margin-top: 1em;
        margin-bottom: 1em;
        margin-left: auto;
        margin-right: auto;
        width: 50%;
      }
      div.verse {
        text-indent: 0;
        font-size: 0.85em;
        width: 50%;
        margin-top: 1em;
        margin-bottom: 1em;
        margin-left: auto;
        margin-right: auto;
      }
      div.footnote {
        margin: 0.5em;
        text-align: justify;
      }
      div.footnote table {
        margin-left: 3em;
      }
      div.footnote table td {
        vertical-align: top;
      }
      div.footnote table td p {
        margin: 0;
      }
      sup {
        vertical-align: top;
        font-size: 0.6em;
      }
      div.image {
        text-align: center;
        margin-top: 3em;
        margin-bottom: 3em;
        margin-left: 10%;
        margin-right: 10%;
        font-size: 0.8em;
      }
      div.image img {
        max-width: 100%;
        max-height: 100%;
        width: auto;
        height: auto;
        border: 3px solid black;
      }
      div.toc {
        margin-bottom: 6em;
      }
      div.toc td.toc-number {
        text-align: right;
      }
      span.pageno {
        position: absolute;
        left: 93%;
        font-size: small;
        font-style: normal;
        text-align: right;
        text-indent: 0;
        color: #A9A9A9;
      }
      span.name {
        font-variant: small-caps;
      }
    </style>
  </head>
  <body>
<div style='text-align:center'>*** START OF THE PROJECT GUTENBERG EBOOK 75894 ***</div>
    <h1>Amerikan ensimäiset suomalaiset</h1>
    <h2>Eli Delawaren siirtokunnan historia</h2>
    <div class="copyright">
      <p>
        Kirjoittanut<br>
        S. Ilmonen
      </p>
      <p>
        Hancock, Michigan, U. S. A., 1916<br>
        Suomalais-luteerilaisen kustannusliikkeen kirjapaino
      </p>
      <p>
        Copyright 1916<br>
        by<br>
        Rev. S. Ilmonen
      </p>
    </div>
    <div class="toc">
      <h2>Sisällys</h2>
      <table><tbody>
      <tr>
        <td class="toc-number"></td>
        <td class="toc-title"><a href="#prefaceNone">Alkulause</a></td>
      </tr>
      <tr>
        <td class="toc-number">I</td>
        <td class="toc-title"><a href="#chapter1">Amerikan löytäminen ja sen siirtokunnat</a></td>
      </tr>
      <tr>
        <td class="toc-number">II</td>
        <td class="toc-title"><a href="#chapter2">Delawaren siirtokunta ja retket sinne</a></td>
      </tr>
      <tr>
        <td class="toc-number">III</td>
        <td class="toc-title"><a href="#chapter3">Delawaren siirtokunnan vaiheet</a></td>
      </tr>
      <tr>
        <td class="toc-number">IV</td>
        <td class="toc-title"><a href="#chapter4">Luterilainen kirkko ja yhteys Ruotsin kanssa</a></td>
      </tr>
    </tbody></table></div>
    <div class="section">
      <div class="preface">
        <h2 id="prefaceNone">Alkulause</h2>
        <span class="pageno" id="p3">[s. 3]</span>
        <p class="paragraph">
          Ne suomalaiset siirtolaiset, jotka seitsemännellätoista vuosisadalla
          saapuivat Delawareen, ovat harvalukuisuudestaan huolimatta ensimäiset Suomen
          kansan edustajat Amerikassa. Tulleina sellaiseen aikaan, jolloin laskettiin
          perustuksia tämän maan asutukselle, luetaan heidät kuuluviksi
          kolonial-kauden siirtolaisiin, joilla Amerikan historiassa on kunniakas
          maine ja tärkeä merkitys. Ainoastaan harvat Europan kansoista ovat olleet
          osallisena Pohjois-Amerikan varhaisemmassa asuttamisessa. Suomen kansa
          kuuluu näihin harvoihin.
        </p>
        <p class="paragraph">
          Laskiessani rakkaan siirtokansani käteen tämän lyhyen historian Delawaren
          siirtokunnasta toivon sen puutteellisuuksistaan huolimatta antavan näistä
          jokseenkin vähän tunnetuista asioista tietoja, joita monet odottavat.
          Yksityisenä kustantajana en katsonut voivani laajaa teosta julkaista,
          päinvastoin koetin asian käsittelyn saattaa mahdollisimman suppeaan muotoon.
          Kirjassani olen koettanut erityisemmin käsitellä juuri niitä asioita, jotka
          tulevat kosketuksiin suomalaisten kanssa. Tämä tehtävä ei ole ollut
          helpoimpia, sillä siirtokuntaan muuttaneit<span class="pageno" id="p4">[s.
          4]</span>ten ja siellä asuneiden suomalaisten ja ruotsalaisten asiat ja
          heitä koskevat tapahtumat ovat aivan kuin elimellisesti toisiinsa yhtyneinä.
        </p>
        <p class="paragraph">
          Lähdekirjoista mainittakoon tärkeimpinä: Amandus Johnson, The Swedish
          Settlements on the Delaware; Israel Acrelius, A History of New Sweden; Benj.
          Ferris, A History of Original Settlements on the Delaware; Samuel Hazzard,
          Annalls of Pennsylvania; The Record of Upland Court; The Record of Christina
          Church; V. Salminen, Ruotsin metsäsuomalaiset; Peter Kalm, Travels to the
          North America; sen lisäksi joukko kaikenlaisia siirtokuntaa koskevia
          asiakirjoja, joita säilytetään Pennsylvanian Historiallisen Seuran
          arkistossa Philadelphiassa.
        </p>
        <p>Suomi-opistolla, lokakuulla 1916.</p>
        <p>S. Ilmonen</p>
      </div>
    </div>
    <div class="section">
      <div class="chapter">
        <h2 id="chapter1">I. Amerikan löytäminen ja sen siirtokunnat</h2>
        <span class="pageno" id="p7">[s. 7]</span>
        <div class="section">
          <h3 id="sectionNone1">Norjalaisten retkeilyt</h3>
          <p class="paragraph">
            Rohkeat norjalaiset löytöretkeilijät löysivät ajanlaskumme 10:nnen
            vuosisadan lopulla Pohjois-Amerikan rannalla sijaitsevan Grönlannin saaren
            ja perustivat sinne kalastus- ja kauppa-aseman. Näillä retkillään olivat he
            kaiketi huomanneet kaukaa lännestä siintävän rannikon, heille tuntemattoman
            maan. Niinpä eräs rohkea retkeilijä Leif Ericksson läksi vartavasten
            varustetulla laivalla tarkemmin tutkimaan tätä tuntematonta rannikkoa.
            Vanhat islantilaiset tarinat kertovat hänen purjehtineen Pohjois-Amerikan
            itärannikkoa pitkät matkat ja pysähtyneen useammissa seuduissa maata
            tarkastelemaan. Connecticutin rantamilta löysivät he niin runsaasti
            viinirypäleitä, että kutsuivat sitä nimellä “Vinland” (“Viinimaa”). Muitakin
            nimiä tapaa tälle norjalaisten löytämälle maalle vanhoissa lauluissa ja
            kertomuksissa. Niinpä esiintyy niissä nimet <i>“Markland”</i> ja
            <i>“Finland”</i>. Täytyy otaksua nor<span class="pageno" id="p8">[s.
            8]</span>jalaisten luulleen tulleensa meren poikki oman maansa rajanaapurien
            suomalaisten maahan, ja siitä johtuu nimi Finland. Olisipa ihmeellistä, jos
            todellakin tätä maata olisi kaikkein ensiksi kutsuttu Finlandiksi.
          </p>
          <p class="paragraph">
            Tämä Amerikan ensimäinen löytäminen tapahtui v. 1001. Norjalaisilta ei
            kuitenkaan jäänyt löytämiinsä maihin asutuksia eikä varsinaisia
            kauppa-asemiakaan, vaikkakin he myöhemminkin silloin tällöin purjehtivat
            Marklandin eli Finlandin rannoilla. Kuitenkin arvellaan erään pyöreän tornin
            Rhrode Islandissa olevan norjalaisten rakentaman. Luullaanpa tavatun
            jätteitä itse norjalaisistakin, jotka mahdollisesti pienenä joukkona
            asettuivat uuteen maahan ja sulivat alkuasukkaisiin.
          </p>
        </div>
        <div class="section">
          <h3 id="sectionNone2">Christopher Columbuksen y. m. löytöretket</h3>
          <p class="paragraph">
            Kunnia Amerikan löytämisestä kuuluu mainiolle genovalaiselle merenkulkijalle
            Christopher Columbukselle. Syntyneenä ja kasvaneena kaupastaan kuuluisassa
            ja kehittyneessä Italian merikaupungissa Genovassa sai hän jo varhaisimmassa
            lapsuudessaan verrattain hyvän koulukasvatuksen sekä harjaantui niinikään
            nuorena purjehdukseen. Hän oli tarkoin tutustunut aikansa merenkulkuun ja
            löytöretkiin, mikäli ne koskivat kauppatien etsimistä Indiaan Afrikan
            mantereen ympäri, koska hän itse oli ollut mukana ainakin yhdellä näistä
            retkistä. Tultuaan vakuutetuksi maan pallonmuotoisuudesta alkoi Columbus
            harkita suoremman laivareitin löy<span class="pageno" id="p9">[s.
            9]</span>tämistä Indiaan. Hän laski, että jos Canarian saarilta
            purjehdittaisiin suoraan länttä kohden, tultaisiin Indiaan. Mutta kuka
            uskaltaisi pyrkiä tuntemattoman Atlannin aavalle, ja kuka uhraisi varoja
            laivojen varustamiseen tällaista epätietoista ja vaarallistakin matkaa
            varten? Vuosikausia sai Columbus kulkea toisesta Europan hovista toiseen
            esittelemässä suunnitelmiansa uudesta merireitistä Indiaan. Vihdoin lupautui
            Espanjan jalo kuningatar Isabella avustamaan asiassa Columbusta, ja niin
            saatiin kuningas Ferdinandinkin suostumus löytöretkeily-yritykseen. Matkaa
            varten varustettiin kolme laivaa.
          </p>
          <p class="paragraph">
            Palos-satamasta Espanjassa läksi Columbus merkilliselle matkalleen 3 p:nä
            elokuuta v. 1492. Hän oli itse varmistunut kutsumuksestaan tähän suureen
            tehtävään, niin että hän ei hetkeäkään epäillyt matkan onnistumista, jota
            vastoin merimiehet menettivät toivonsa ja malttinsa, kun viikkokausia
            purjehdittiin maata näkemättä. Vihdoin lokakuun 12 p:nä saavuttiin muutamien
            pienten saarten luokse, ja eräälle niistä nousi Columbus miehineen. Saaren
            nimitti hän San Salvadoriksi sekä omisti sen Espanjan hallitukselle. Tämä
            saari kuuluu Keski-Amerikan Pahama-saaristoon. Samalla retkellään kävi
            Columbus myöskin Cubassa, Haitissa ja Porto Ricossa y. m. saarilla. Laivat
            lastattuina löydettyjen maiden tuotteilla ja mukanaan muutamia vangiksi
            otettuja indiaaneja purjehti Columbus takaisin Espanjaan, jossa häntä odotti
            ruhtinaallinen vastaanotto. Meritie yli Atlannin valtameren oli löydetty.
          </p>
          <p class="paragraph">
            Columbus teki vielä kolme muutakin matkaa löy<span class="pageno"
            id="p10">[s. 10]</span>tämiinsä maihin, käyden näillä retkillään m. m.
            Etelä-Amerikan mantereella Venezuelassa ja Guineassa. Vuonna 1506 kuoli tämä
            kaikkien aikain suurin löytöretkeilijä siinä luulossa, että hän oli löytänyt
            vain uuden meritien Indiaan ja että ne saaret ja maat, joissa hän kävi,
            kuuluivat varsinaiseen Indiaan Aasiassa. Hän ei ollenkaan aavistanut, että
            hän oli löytänyt erityisen suuren mantereen eli “uuden maailman”. Oikein on
            sanottu, että tämänveroista löytöretkeä ei oltu ennen tehty eikä tulla
            vastakaan tekemään, sillä vaikkakin myöhempi Austraalian löytäminen oli
            suurta, on Amerikan löytöä pidettävä verrattomasti tärkeämpänä ja
            historiallisesti aikansa suurimpana tapauksena.
          </p>
          <p class="paragraph">
            Jos jo ennestäänkin sen aikaisia merenkulkijoita innosti löytöretket ja
            uusien meriteitten etsiminen Indiaan, niin nousi tämä innostus huippuunsa,
            kun Europassa levisi tieto Columbuksen ensi matkan onistumisesta. Olihan sen
            kautta ratkaistu kysymys tuosta siihen asti epätietoisesta seikasta:
            Atlannin valtameren ylitse purjehtimisen mahdollisuudesta. Tämän jälkeen
            alkoivat myöskin Englanti ja Portugal, kilpaillen Espanjan kanssa, etsiä
            ennen tuntemattomia maita.
          </p>
          <p class="paragraph">
            Englannin kuninkaan varustamilla laivoilla läksivät myöskin Italiasta
            kotoisin olevat, mainiot merenkulkijat Johan ja Sebastian Cabot vuosina 1487
            ja 1498 etsimään mahdollisesti löytyvää pohjoisempaa meritietä Indiaan.
            Tällä tavalla Cabotien retkikunnat kulkivat jotensakin samoja reittejä kuin
            aikoinaan norjalaiset löytöretkeilijät. Pohjoista kulkuväylää Indiaan he
            eivät löytäneet, mut<span class="pageno" id="p11">[s. 11]</span>ta sensijaan
            tuli tarkastelluksi Pohjois-Amerikan rantamat Labradorin niemimaasta
            eteläosaan saakka. Nimellisesti omistettiin tämä laaja alue Englannin
            hallitukselle.
          </p>
          <p class="paragraph">
            Espanjassa varustettiin yhä uusia retkikuntia Atlannin takaiseen maahan. V.
            1488 kävivät siellä löytöretkellä Alanzo de Hojeda ja Juan de la Cosa, jotka
            molemmat olivat olleet mukana Columbuksen ensi matkalla, kauttaaltaan
            tutkistellen Etelä-Amerikan pohjoisrannikon toivossa löytää kultaa tai muita
            jaloja metalleja.
          </p>
          <p class="paragraph">
            Samana vuonna purjehtivat Alonzo Nino ja Vincento Pinzon, jotka niinikään
            olivat olleet Columbuksen seuralaisina, edellinen Venezuelan rannikkoja,
            jälkimäinen Etelä-Amerikan rantamilla Amazon-joen suulle saakka. Ninon
            retkikunta saikin runsaan saaliin helmiä y. m.
          </p>
          <p class="paragraph">
            Portugalilaiset olivat viidennellätoista vuosisadalla johtaneet löytöretkiä
            etupäässä Afrikan rannoille ja Indiaan. Mutta Columbuksen löydöt käänsivät
            heidänkin katseensa Atlannin valtameren toisella puolen mahdollisesti
            sijaitseviin maihin. Niinpä v. 1500 Portugalin hallitus varusti verrattain
            suuren laivueen etsiskelemään niinikään mahdollisesti löytyvää lyhempää
            meritietä Indiaan ja uusia maita sekä rikkauksia. Tämän retkikunnan
            johtajaksi tuli Carbal. Sen löytöjen tuloksena oli Brazilia, joka jo
            etukäteen oli paavin välityksellä merkitty Portugalille kuuluvaksi.
            Seuraavana vuonna lähetti Portugalin hallitus kolmilaivaisen retkikunnan
            tarkemmin tutkimaan Portugalin uutta siirtomaa-aluetta, ja tämän retkikunnan
            johtajaksi <span class="pageno" id="p12">[s. 12]</span>nimitettiin Americus
            Vespucius. Tällä kerralla tunkeuduttiin syvemmälle Brazilian sisämaahan,
            tehden tärkeitä havaintoja, sekä purjehdittiin niin kauas etelään, että
            Vespuciukselle kävi selväksi, että tämä löydetty maa-alue ei voinut olla,
            kuten luultiin, mikään Aasian rantasaaristoon kuuluva saari, vaan sen täytyi
            olla erityinen, vieläpä varsin laaja maanosa eli mannermaa. Löydöistään ja
            havainnoistaan laati Vespucius melkoisen seikkaperäisen kirjallisen
            selostuksen, mikä oli ensimäinen laatuaan.
          </p>
        </div>
        <div class="section">
          <h3 id="sectionNone3">Amerika saa nimensä</h3>
          <h4>Seikkailuja ja valloituksia</h4>
          <p class="paragraph">
            Americus Vespuciuksen kirja uudesta maanosasta käännettiin englannin ja
            saksan kielille, ja herätti se ansaittua huomiota. Kun saksalainen
            maantieteen opettaja Waldseemüller St. Die Collegessa, Lorrainessa
            (Lothringenissa), laati maantieteen ja uuden kartan, merkitsi hän niihin
            neljä maanosaa, antaen uudelle maanosalle nimeksi Americuksen maa eli
            Amerika.
          </p>
          <p class="paragraph">
            Mikäli on kysymys toiminnasta Amerikassa, erittäinkin Etelä-Amerikassa,
            voidaan kuudennentoista vuosisadan alkupuoli merkitä seikkailujen ja
            valloitusten aikakaudeksi, seikkailujen, joissa espanjalaiset ovat johtavina
            henkilöinä. Siihen asti tuntemattomat, puolisivistyneet Etelä-Amerikan
            kansat vuosisatojen kuluessa kokoamine rikkauksineen tulivat tunnetuiksi,
            mutta samalla joutuivat espanjalaisten säälimättömän kohtelun alaisiksi,
            <span class="pageno" id="p13">[s. 13]</span>jonka kautta he menettivät
            valtansa, rikkautensa ja useassa tapauksessa henkensäkin. Fernandez de Avila
            ja de Cordova valloittivat Nigaraguan v. 1521. Eräs espanjalainen
            aatelismies ja hurjanrohkea seikkailija Cortez tunkeutui joukkoineen
            Mexicoon v. 1521, kukistaen sen verrattain voimallisen kansan. Sen
            kultarikkaudet hän vei saaliina Espanjaan. Fr. Pizarro löysi ja valloitti
            Etelä-Amerikan rikkaimman maan Perun vuosina 1533—34. Espanjalaiset
            retkeilivät vielä Guatemalassa, Ecuadorissa, Paraguayssa ja Chilessä, saaden
            saaliikseen, mistä enemmän, mistä vähemmän kultaa ja muita rikkauksia.
            Kerrotaanpa muutaman tällaisilla aarteilla lastatun laivan matkallaan
            Espanjaan uponneen Atlannin myrskyisiin aaltoihin.
          </p>
          <p class="paragraph">
            Pohjois-Amerikan eteläosaan niinikään tekivät espanjalaiset seikkailu- ja
            kullanetsintäretkeilyjään: Marcos Uuteen Mexicoon, löytämättä etsimäänsä
            kultaa, Ponce de Leon Floridaan sekä de Sato Georgiaan ja Alabamaan. Viime
            mainitun retken tuloksena oli Mississippi-virran löytäminen. Tunkeutuivatpa
            muutamat kullanetsijät Ala-Californiaankin saakka.
          </p>
          <p class="paragraph">
            Espanjalaiset ja portugalilaiset ryhtyivät myöskin perustelemaan
            Etelä-Amerikaan siirtokuntia, jotka muodostuivat etupäässä kauppa- ja
            lähetysasemiksi. Näitten siirtomaittensa kautta rikastuivat Espanjan ja
            Portugalin valtakunnat vallan satumaisen nopeasti sekä saavuttivat joksikin
            aikaa maailmanvallan ja johtavan aseman merenkulussa ja kaupassa.
          </p>
        </div>
        <div class="section">
          <h3 id="sectionNone4">Pohjois-Amerikan siirtokunnat</h3>
          <span class="pageno" id="p14">[s. 14]</span>
          <p class="paragraph">
            Toista vuosisataa kului Amerikan löytämisestä, ennenkuin siirtokuntia
            ryhdyttiin perustamaan Pohjois-Amerikan mantereelle. Rannikkoretkeilyjä ja
            tutkimuksia olivat tehneet englantilaiset Cabotit, ranskalaiset Cortereal ja
            Werranzo, espanjalaiset de Sato ja Ponce de Leon y. m., mutta kun ei
            Pohjois-Amerika näyttänyt tarjoavan erityisempiä kultasaaliita, jäi sen
            asuttaminen myöhemmäksi. Vasta seitsemännellätoista vuosisadalla kohdistui
            Europan huomio siirtomaakauppaan sekä sellaisten alusmaitten valtaamiseen,
            joista voitaisiin saada raaka-aineita y. m. Mikäli tällainen asuttaminen
            koskee Pohjois-Amerikaa, on siinä Englannilla pääosa. Edellä jo on mainittu
            espanjalaisten retket Floridaan ja Californiaan.
          </p>
        </div>
        <div class="section">
          <h3 id="sectionNone5">Englannin siirtokunnat</h3>
          <p class="paragraph">
            Vuonna 1584 ryhtyi etevä englantilainen merenkulkija ja valtiomies Walter
            Raleigh kuningatar Elisabethin myötävaikutuksella perustamaan siirtokuntaa
            Pohjois-Amerikaan. Hän lähetti ensin tutkijaretkikunnan etsimään sellaiselle
            siirtokunnalle mahdollisimman sopivaa maa-aluetta. Retkikunta valitsi
            Roanoke-saaren lähellä olevan rantamaan, jonka nimeksi annettiin
            kuningattaren kunniaksi <i>Virginia</i>. Seuraavana vuonna lähetti Raleigh
            ensimäisen siirtolaisjoukon Virginiaan, mutta siirtolaiset eivät
            viihtyneetkään “Uudessa maailmassa”, vaan palasivat takaisin Englantiin.
            Siitä, <span class="pageno" id="p15">[s. 15]</span>mihin toinen matkue,
            jonka Raleigh lähetti v. 1587, myöhemmin hävisi, ei ole koskaan saatu
            varmuutta. Näin tuloksettomaksi jäi englantilaisten ensimäinen siirtokunnan
            perustamisyrite. Näitten retkien kautta tuli kuitenkin hyödyllinen
            perunakasvi tunnetuksi Europassa.
          </p>
          <p class="paragraph">
            Englannissa päätettiin nyt ryhtyä voimaperäisempiin toimenpiteisiin
            siirtokuntain ja uutten kauppa-asemain perustamiseksi Amerikaan. Tarkoitusta
            varten muodostettiin kaksi suurta kauppayhtiötä: Londonin ja Plymouthin
            kauppayhtiöt, joille kummallekin kuningas antoi erikoisoikeuksia
            asuttamiinsa maihin Pohjois-Amerikassa. Sovittiin niin, että Londonin
            kauppakomppania asuttaisi Pohjois-Amerikan etelärannikot ja Plymouthin
            komppania pohjoisrannikot.
          </p>
          <p class="paragraph">
            Londonin kauppayhtiön toimesta tehtiin v. 1607 uusi yritys Virginian
            siirtokunnan asuttamiseksi lähettämällä sinne toistasataa siirtolaista. Nämä
            muodostivatkin sitten pysyväisen perustuksen Englannin siirtolaisasutukselle
            Virginiassa. Saaden vuotuisesti uusia tulokkaita Englannista ja harjoittaen
            emämaan kanssa vilkasta tupakan y. m. siirtomaatavarain kauppaa kasvoi
            asutus verrattain ripeästi ja alkoi kehittyä kukoistavaksi siirtokunnaksi.
          </p>
          <p class="paragraph">
            Uskonsa tähden vainotut <i>“pilgrimit”</i>, jotka olivat muuttaneet
            Hollantiin, halusivat siirtyä Amerikaan, sillä siellä he erityisenä
            siirtokuntana toivoivat saavansa säilyttää uskontonsa ja kielensä. Englannin
            hallitus suosi tätä hanketta ja antoi heidän muutolleen tarpeellista
            avustusta. V. 1620 saapui Plymouthin kallioiselle rannikolle Massachu<span
            class="pageno" id="p16">[s. 16]</span>settsin valtioon toistasataa
            pilgrimiä, pannen alun “Uuden Englannin” asutukselle. Yhdeksän vuotta
            myöhemmin siirtyivät <i>“puritaanit”</i>, toinen vainottu kristittyjen
            joukko, Englannista Uuden Englannin rannikolle ja perustivat laajanpuoleisen
            yhteiskuntansa Salemin ja Bostonin kaupunkien seuduille. Kahdessa vuodessa
            saapui kaikkiin kansanluokkiin kuuluvia puritaaneja 800 henkeä.
            Maanviljelijöitä, kauppiaita, käsityöläisiä, pappeja ja opettajia siirtyi
            tänne kaikin puolin aineellisesti hyvin varustettuna joukkona ja siitä oli
            seurauksena tämän uudisasutuksen tavattoman nopea kasvaminen ja
            voimistuminen. Uuden Englannin siirtokunnasta levisi englantilainen asutus
            pohjoiseen päin Maineen ja New Hampshireen ja etelään Rhode Islandiin ja
            Connecticutiin.
          </p>
        </div>
        <div class="section">
          <h3 id="sectionNone6">Ranskalainen siirtokunta</h3>
          <p class="paragraph">
            Kuuluisa ranskalainen merenkulkija Cartier löysi vuonna 1534 St.
            Lawrence-virran sekä laski perustuksen ranskalaiselle siirtokunnalle
            Pohjois-Amerikassa. Mutta varsinainen ranskalaisasuttaminen alkaa vasta
            seitsemännentoista vuosisadan alusta, jolloin kuuluisa Samuel de Champlain
            perusti ranskalaisen siirtokunnan Acadiaan ja toisen tärkeämmän asutuksen
            nykyisen Quebecin kaupungin paikalle, rakentamalla siihen puisen
            linnoituksen lähetystyön ja turkiskaupan suojaksi (v. 1608). Tätä
            siirtokuntaa kutsuttiin ensin “Uudeksi Ranskaksi” , mutta myöhemmin yleistyi
            Canadan nimi, jonka indiaanit olivat siirtokunnalle anta<span class="pageno"
            id="p17">[s. 17]</span>neet. Se nimi merkitsee linnoitettua kylää ja
            tarkoitti aluksi Champlainin linnoituskylää Quebecin luona. Näillä laajoilla
            retkeilyillään, joita ranskalaiset lähetyssaarnaajat, valtionasiamiehet ja
            turkisliikkeen välittäjät tekivät seitsemännentoista vuosisadan
            loppupuolella Huron-, Superior- ja Michigan-järvien rantamille, kulkivat he
            Mississippi-virtaa myöten aina Mexicon lahdelle saakka, perustellen lähetys-
            ja kauppa-asemia: Sault Ste. Marien, Detroitin, St. Louisin ja New Orleansin
            paikoille. Nämä sivistyksen tienraivaajat ovat Marquette, Hennepin, Jolliet
            ja La Salle.
          </p>
          <p class="paragraph">
            Ranskalainen asutusalue Amerikassa tuli alustapitäin tavattoman laajaksi, ja
            siitä syystä ei se voinut muodostaa kansallisuuden säilyttämiselle
            välttämätöntä yhtenäisyyttä eli kokonaisuutta. Ja seurauksena olikin
            ranskalaisten nopea sulautuminen alkuasukkaisiin indiaaneihin. Tällä lailla
            syntyi Canadalle ominainen ranskalais-indiaani sekarotu, jonka jätteitä
            nykyään tapaa aika paljon Quebecin ja Ontarion valtioissa.
          </p>
        </div>
        <div class="section">
          <h3 id="sectionNone7">Espanjan siirtokunnat</h3>
          <p class="paragraph">
            Espanjalaiset ovat yleensä asuttaneet Etelä-Amerikan, mutta myöskin
            Pohjois-Amerikan mantereelle perustivat he monia pieniä siirtokuntia eli —
            paremmin sanoen — lähetysasemia, joista käsin tehtiin käännytystyötä
            indiaanien keskuudessa. Näiltä lähetysasemilta levisi espanjalaisia
            ympäristöihin ja sulautui alkuasukkaisiin. <span class="pageno" id="p18">[s.
            18]</span>Nykyään kutsutaan heitä kreoleiksi. Pohjois-Amerikan
            huomattavimmat espanjalaiset lähetysasemat ja asutukset olivat: St.
            Augustine Floridassa, San Antonio Texasissa, Santa Fe New Mexicossa ja San
            Diego Etelä-Californiassa.
          </p>
        </div>
        <div class="section">
          <h3 id="sectionNone8">Hollannin siirtokunta</h3>
          <p class="paragraph">
            Alankomaalaiset olivat seitsemännellätoista vuosisadalla etevimpiä
            merenkulkijoita ja huomattava kauppakansa. Oli siis aivan luonnollista, että
            heidän huomionsa kääntyi niinikään valtameren takaisiin, enemmän tai
            vähemmän tunnettuihin maihin ja siis myöskin Amerikaan.
          </p>
          <p class="paragraph">
            Mainio merenkulkija ja löytöretkeilijä Henry Hudson purjehti v. 1609
            Pohjois-Amerikan vesillä etsiskellen mahdollisesti vielä löytyvää lyhempää
            meritietä eli pohjoisväylää Indiaan. Tällä retkellään löysi hän
            Hudson-lahden, mutta ei meritietä Indiaan. Paluumatkallaan purjehti Hudson
            Pohjois-Amerikan rannikkoa etelään ja pyrki Hudsonvirran leveän väylän
            kautta länteenpäin. Tämän löytöretkeilyn tuloksena oli hollantilaisen
            siirtokunnan perustaminen Amerikaan. Hudson-virran rannalle, nykyisen
            Albanyn kaupungin kohdalle, rakennettiin hollantilainen linnoitus
            turkiskaupan suojaksi vuonna 1614 ja indiaaneilta ostettiin Manhattan saari,
            jolle perustettiin New Amsterdamin kaupunki, jonka nimi myöhemmin muutettiin
            New Yorkiksi. Hollantilaisten perustamaa uudisasutusta kutsuttiin “Uudeksi
            Alankomaaksi”.
          </p>
          <span class="pageno" id="p19">[s. 19]</span>
          <p class="paragraph">
            Hollannin kauppakomppania laajensi indiaanikauppaansa ja
            siirtokunta-asutusta New Jerseyn puolelle ja Delaware-joen varrelle saakka.
            Sinne rakensi se v. 1620 Fort Nassau nimisen pienen puulinnoituksen
            kauppansa ja siirtokuntansa suojaksi, mutta tämän linnan hävittivät
            indiaanit, ja hollantilaisten uudisasukkaiden täytyi paeta takaisin “Uuteen
            Alankomaahan”.
          </p>
          <p class="paragraph">
            Vaikka hollantilaisten siirtokunta-alote Delaware-joen varrella epäonnistui,
            niin omistivat he kuitenkin alueita sanotun joen varsilla itselleen ja siitä
            syystä koettivat estää kaikilla tavoin näille seuduille suuntautunutta
            ruotsalaista ja suomalaista uudisasutusta.
          </p>
        </div>
        <div class="section">
          <h3 id="sectionNone9">Ruotsalais-suomalainen siirtokunta</h3>
          <p class="paragraph">
            Se, että tämän ajan etevimmät Europan vallat: Espanja, Englanti, Portugali,
            Ranska ja Hollanti, halusivat perustella siirtokuntia ja kauppa-asemia vasta
            löydettyyn Amerikaan, oli luonnollista. Mutta tuntuu ihmeteltävältä, että
            sellaisiin toimenpiteisiin ryhtyi etäinen ja verrattain syrjässä sijaitseva
            Ruotsikin. Vielä merkillisempää on, että tällöin vielä tuskin kansakuntain
            joukkoon luettu Suomen kansa sai olla osallisena Amerikan varhaisimmassa
            kansoittamisessa, monien suurempien Europan kansallisuuksien jäädessä
            osattomiksi tämän suuren ja kauniin tasavallan varhaisimmasta asuttamisesta.
          </p>
          <p class="paragraph">
            Ennenkuin käymme yksityiskohtaisemmin käsittelemään ruotsalaisten ja
            suomalaisten yhteisen <span class="pageno" id="p20">[s.
            20]</span>siirtokunnan vaiheita, lienee tarpeellista erinäisten asioitten
            ymmärtämiseksi luoda lyhyt silmäys sen aikaiseen valtiolliseen tilanteeseen
            Ruotsissa ja Suomessa.
          </p>
        </div>
        <div class="section">
          <h3 id="sectionNone10">Ruotsin ja Suomen valtiolliset olot ja suhteet 17:nnellä vuosisadalla</h3>
          <p class="paragraph">
            Ruotsin huomattavampi merkitys Europan historiassa alkaa 16:nnen vuosisadan
            alusta, kuningas Kustaa Vaasan ajoilta. Uskonpuhdistus merkitsi
            ruotsalaisille, niin kuin yleensä muillekin kansoille, omintakeisempaa
            henkistä ja kansallista kehitystä, uskonnollisten, kansallisten ja
            valtiollisten oikeuksien tunnustamista ja kehittämistä. Kieltämättä sai
            Ruotsi näitä saavuttaakseen taistella melkeinpä yli voimainsa Tanskaa,
            Venäjää ja Puolaa vastaan. Näissä taisteluissa, joista nouseva pohjolan
            kansa suoriutui voittajana, kouluuntui sille erittäin harjaantunut armeija
            ja sellaisia sotapäällikköjä kuin Pontus de la Gardie, Torstensson, Kaarle
            Kustaa Wrangel ja Kustaa II Aadolf sekä suomalaiset Hornit, Flemingit,
            Jaakko de la Gardie, Stålhandske ja Wittenberg.
          </p>
          <p class="paragraph">
            Kolmikymmenvuotisessa sodassa kääntyivät hätääntyneet ja nääntyneet
            pohjois-Saksan pikkuruhtinaat Ruotsin kansan ja sen sankarikuninkaan Kustaa
            II Aadolfin puoleen, pyytäen avukseen Venäjän ja Puolan sodissa
            harjaantunutta pohjolan armeijaa. Kustaa Aadolf menikin ruotsalaisineen ja
            suomalaisineen Saksaan, pysähdytti Breitenfeldin taistelukentällä katolisten
            voittokulun ja pa<span class="pageno" id="p21">[s. 21]</span>kotti heidät
            peräytymään. Vielä toisiakin huomattavia voittoja saatuaan kaatui Ruotsin ja
            Suomen suurin kuningas Kustaa Aadolf Lutzenin kentällä, jossa hänen
            armeijansa kumminkin voitti. Kuninkaan koulussa harjaantuneet päälliköt,
            Banér, Wrangel, Torstensson, Stålhandske, Horn, Wittenberg y. m. jatkoivat
            taistelua Saksassa, kunnes evankelisen opin vapaus oli turvattu ja
            luterilainen kirkko saanut oikeutensa tunnustetuksi Europassa.
          </p>
          <p class="paragraph">
            Kolmikymmenvuotisen sodan jälkeen kohosi Ruotsi joksikin aikaa yhdeksi
            Europan suurvalloista. Tämä seikka taas teki Ruotsille mahdolliseksi
            harjoittaa ulkomaakauppaa ja harkita siirtokuntainkin perustamista
            valtameren takaisiin maihin.
          </p>
          <p class="paragraph">
            <i>Suomi</i>. Vuoden 1157 tienoilta oli Suomi kuulunut tärkeänä osana
            Ruotsin valtakuntaan. Sen historian vaiheet, ulkonainen ja sisäinen kehitys
            liittyvät kiinteästi Ruotsin kansan historiaan. Historian lehdillä ei ilmene
            paljoakaan alkuperäistä suomalaista ennen uskonpuhdistuksen aikoja. Sivistys
            oli länsimainen ja käytti ilmaisumuotonaan latinan tai ruotsin kieltä.
          </p>
          <p class="paragraph">
            Uskonpuhdistus synnytti Suomen kansalle oman kirjakielen ja hankki sille
            jossain määrin kansallista tunnustusta ja oikeuksiakin. Niinkuin suuri
            uskonpuhdistaja Martti Luther käänsi Uuden Testamentin kansansa (saksan)
            kielelle, samoin käänsi hänen oppilaansa Suomen uskonpuhdistaja Mikael
            Agricola Uuden Testamentin suomeksi. Laatimalla aapisen sekä muita
            alkeisoppikirjoja laski hän perustuksen suomenkieliselle kirjallisuudelle.
            <span class="pageno" id="p22">[s. 22]</span>Suomen kansan omintakeinen
            henkinen viljelys sai näin alkunsa.
          </p>
          <p class="paragraph">
            Valtiollisessa suhteessa alkaa Suomi myöskin esiintyä kansakuntana,
            vaikkakin elimellisesti Ruotsin valtakuntaan kuuluvana. Käydessään Suomessa
            vuonna 1556, kohotti kuningas Kustaa Vaasa tähän asti tavallisena maakunta
            pidetyn Suomen herttuakunnaksi, samalla nimittäen poikansa Juhanan Suomen
            herttuaksi. Jonkun aikaa asuikin “Suomen herttua” pääkaupungissaan Turussa,
            pitäen siellä loistavaa hovielämää, seuranaan sikäläiset suomalaiset
            aatelismiehet. Että herttualla tai hänen miehillään olisi muutoin ollut
            aikomus tehdä Suomen maasta eli Suomen herttuakunnasta joku erinäinen ja
            itsenäinen valtakunta, ei ole voitu toteennäyttää. Mutta totta se on, että
            herttua ei unohtanut olevansa Suomen herttua ja alamaistensa olevan
            suomalaisia (Yrjö Koskinen, Suomen Historia, s. 149).
          </p>
          <p class="paragraph">
            Ruotsin valtakunnan taisteluissa Tanskaa, Venäjää ja Puolaa vastaan, oli
            suomalaisilla tärkeä osa, ja he muodostivatkin lähes puolen armeijasta.
            Myöskin kolmikymmenvuotisen sodan taisteluissa ansaitsivat suomalaiset
            sotilaat ja päälliköt kunnioitetun nimen. Pitkät ajat tämän sodan jälkeen
            pysyivät Suomen ratsumiehet maineessa kautta Saksan urhoollisuutensa ja
            kestävyytensä tähden.
          </p>
        </div>
      </div>
      <div class="chapter">
        <h2 id="chapter2">II. Delawaren siirtokunta ja retket sinne</h2>
        <span class="pageno" id="p23">[s. 23]</span>
        <div class="section">
          <h3 id="sectionNone11">Willem Usselinx ja Etelän kauppayhtiö</h3>
          <p class="paragraph">
            Siirtokunta-aatteen herättäjänä Ruotsissa on pidettävä hollantilaista
            <i>Willem Usselinxia</i>. Hän oli aikakautensa merkillisimpiä miehiä.
            Antverpenissä syntyneenä sai hän sikäläisissä kouluissa verrattain hyvän
            kasvatuksen. Aika oli seikkailujen ja merenkulun lupaava aika. Niinpä alotti
            Usselinx verrattain nuorena merenkulkunsa ja ulkomaamatkansa. Useat vuodet
            purjehti hän Espanjan ja Portugalin vesillä, kävi Azorein saarilla y. m.,
            palaten monivuotisilta matkoiltaan varakkaana miehenä. Nyt alkoi hän
            suunnitella suurenmoisia kauppayhtiöitä ja siirtokuntain perustamista
            merentakaisiin maihin. Näissä puuhissa kulutti hän miehuutensa parhaat
            päivät, matkustellen valtakunnasta toiseen, hovista hoviin ja kaupungista
            kaupunkiin, selvitellen suunnitelmiaan ja kauppayhtiöitä perustellen.
            Isänmaalleen Hollan<span class="pageno" id="p24">[s. 24]</span>nille oli hän
            tehnyt suuren palveluksen perustamalla Länsi-Indian kauppaseuran joka
            myöhemmin harjoitti verrattain laajaa siirtomaatavarakauppaa kautta maailman
            ja laski perustuksen monelle hollantilaiselle siirtolalle ennestään
            asumattomissa maissa. Kun Usselinx ei mielestään saanut riittävää palkkiota
            tästä työstään, lähti hän vääryyttä kärsineen tyytymättömyys sydämessä pois
            kiittämättömästä isänmaastaan.
          </p>
          <p class="paragraph">
            Tänä aikana oli Ruotsi suoriutunut onnellisesti taisteluistaan Puolassa ja
            Venäjällä. Sen nuori sankarikuningas Kustaa II Aadolf osasi
            rauhantoimillakin kohottaa valtakuntansa arvoa. Willem Usselinx päätti
            esittää tälle valtioviisaalle hallitsijalle suuret suunnitelmansa niistä
            mahdollisuuksista, joita Ruotsilla oli perustaa siirtokunta ja laajentaa
            kauppaansa valtamerentakaisiin maihin. Vuonna 1624 tapahtui Göteborgissa
            tämä esittely Ruotsin hallitsijalle ja valtakunnan hallintomiehille.
            Usselinx ei suinkaan jättänyt huomauttamatta sitä seikkaa, että siirtokunnat
            ja niiden kauppa olivat rikastuttaneet tuntuvasti Espanjaa, Portugalia ja
            Hollantia. Hän esitti suuren “Etelän kauppayhtiön” muodostamista Ruotsin
            siirtomaakaupan ja siirtolaisuuden kehittämiseksi. Usselinx määritteli 37
            eri pykälässä mainitun kauppaseuran tarkoituksen, oikeudet ja toivotut edut.
            Mainittakoon tässä muutamia pääkohtia näistä säännöistä: Etelän kauppayhtiö
            välittää liikettä yleensä kaikkiin maihin, mutta etupäässä kuitenkin
            merentakaisiin maihin. Se perustaa siirtokuntia ja kauppa-asemia Aasiaan,
            Afrikaan, Amerikaan ja Malagiaan tarkoituksella lisätä sen kautta Ruotsin
            kauppaa ja <span class="pageno" id="p25">[s. 25]</span>varallisuutta sekä
            samalla levittää kristinuskoa ja sivistystä pakanamaihin. Yhtiötä tulee
            hallitsemaan Ruotsin hallituksen valvonnan alainen johtokunta. Hallitus
            tulee saamaan 4 % kaikesta vienti- ja tuontitavarasta, viidennen osan
            kaikista kaivantotuotteista ja kymmenennen osan siirtokunnissa korjattavista
            maanviljelystuotteista. Yhtiöllä puolestaan tulee olemaan oikeus Ruotsin
            hallituksen avulla rakentaa linnoituksia ja pitää sotaväkeä siirtokuntain ja
            kauppa-asemain suojelemiseksi, nimittää siirtomaihin kuvernöörejä, asetella
            oikeusistuimia ja säätää paikallisia lakeja, sovitella ja ratkaista
            sellaiset asiat, jotka koskevat siirtokunnan suhteita alkuasukkaisiin, tehdä
            sopimuksia muittenkin hallitusten kanssa, jopa lupa aseelliseenkin
            puolustukseen, mikäli se koskee siirtokuntain ja kauppa-asemain
            turvallisuutta, mutta ei sodan julistamiseen eikä hyökkäyksien toimeenpanoon
            toisiin siirtokuntiin.
          </p>
          <p class="paragraph">
            Näillä perusteilla muodostetun suuren kauppayhtiön, joka parhaastaan
            tunnetaan “Etelän yhtiön” nimellä, säännöt vahvisti kuningas Kustaa Aadolf
            vuonna 1626. Tarvittavan pääoman kokoonsaamiseksi myötiin osakkeita, joita
            kilvan ostelivat Ruotsin ja Suomen rikkaat miehet. Kuningas merkitsi 450 000
            taalarin (Saksan taalarin) arvosta osakkeita, pappissääty 100 000 taalarin
            osakkeet. Yksityisistä mainittakoon valtiokansleri Oxenstjerna, joka
            merkitsi 12 000 taalaria ja monet muut aatelismiehet: Hornit, Flemingit,
            Skytte, Baner, Wrangel y. m., joista mikä merkitsi yhden tuhannen, mikä
            kymmenen tuhannenkin taalarin arvosta näitä kauppayhtiön osakkeita.
          </p>
          <span class="pageno" id="p26">[s. 26]</span>
          <p class="paragraph">
            Varustettuna Ruotsin hallituksen suosituskirjeellä matkusteli Usselinx
            sitten yhtiön asiamiehenä, etsien kauppaseuran osakkaiksi haluavia, Itämeren
            maakunnissa ja Suomessakin. Hän kävi Riiassa, Räävelissä, Narvassa,
            Viipurissa, Porvoossa, Helsingissä ja Turussa. Itämeren maakunnissa
            merkittiin osakkeita 50 000, Suomessa 25 000 taalarin arvosta.
          </p>
          <p class="paragraph">
            Etelän kauppayhtiön alku oli näin ollen hyvin lupaava, joten oli syytä
            odottaa sen saavan aikaan jotakin siirtomaaliikkeen alalla. Valitettava
            tosiasia kuitenkin oli, että yhtiöltä puuttui kokeneita johtajia, eikä
            arvoisa johtokuntakaan käsittänyt liikeasioita tavalla, millä olisi pitänyt.
            Juuri johtokunnan jäsenet olivat syylliset siihen erehdykseen, että
            ryhdyttiin kaikenlaisiin kokeiluihin, kuten perustamaan laivaveistämö sekä
            lasi- ja köysitehdas y. m. vähemmän kannattavia liikeyrityksiä. Yhtiön varat
            hupenivat näissä puuhissa, ja sen alkuperäinen tarkoitus, Ruotsin kaupan
            laajentaminen merentakaisiin maihin, lyötiin laimin. Usselinx puolestaan
            koetti tehdä parhaansa alkuperäisen asian hyväksi, mutta huomattuaan yhtiötä
            johdettavan harhaan, erkani hän toimestaan, lähteäkseen Saksaan y. m. uusia
            kauppayhtiöitä suunnittelemaan.
          </p>
          <p class="paragraph">
            Etelän kauppayhtiön huonoa tilaa koetettiin korjata muuttamalla nimeä,
            vaihtamalla johtokuntaa sekä keräämällä uusia varoja. Kolmikymmenvuotinen
            sota keskeytti kuitenkin kaikki sellaiset puuhat kuin siirtokunnan
            perustamiset ja kaupan laajennukset. Kuningas Kustaa Aadolf läksi 1630 <span
            class="pageno" id="p27">[s. 27]</span>Saksaan avustamaan sikäläisiä
            protestantteja heidän taistelussaan uskonvapauden puolesta. Vähän myöhemmin
            läksi sinne myöskin valtiokansleri Oxenstjerna.
          </p>
        </div>
        <div class="section">
          <h3 id="sectionNone12">Uuden Ruotsin kauppayhtiö ja Peter Minuit</h3>
          <p class="paragraph">
            Kolmikymmenvuotinen sota keskeytti muutamiksi vuosiksi Ruotsin hallituksen
            puuhat ulkomaakaupan laajentamiseksi ja siirtokuntain perustamiseksi
            Atlannin valtameren toiselta puolen löydettyihin maihin. Monien mieliin jäi
            kuitenkin kytemään tämän hankkeen toteuttaminen, joten tämänkin jälkeen
            pysyi siirtokuntakysymys vireillä.
          </p>
          <p class="paragraph">
            Kuningas Kustaa Aadolfin kuoleman jälkeen jäi valtiokansleri Axel
            Oxenstjerna moneksi vuodeksi Saksaan, voidakseen tarkoin valvoa
            valtakuntansa etuja ja ollakseen sodan kestäessä kiinteässä yhteydessä
            Ruotsin armeijan kanssa, joka taisteli siellä uskonvapauden ja evankelisen
            opin puolesta, kuin myöskin ollakseen läheisessä vuorovaikutuksessa niin
            hyvin pohjois-Saksan evankelisten ruhtinasten kuin Ranskan ja Englannin
            valtiomiestenkin kanssa. Palatessaan eräältä matkaltaan Ranskasta tapasi
            Oxenstjerna Hollannin vilkkaassa merikaupungissa Amsterdamissa Hollannin
            Länsi-Indian kauppayhtiön johtokunnan jäsenen Samuel Blommeartin, jonka
            liikehuone harjoitti laajaa siirtomaakauppaa ja välitti Ruotsin
            vaskikaivosten metallin vientiä ulkomaille. Blommeartin kans<span
            class="pageno" id="p28">[s. 28]</span>sa keskusteltuaan innostui
            valtiokansleri uudelleen Ruotsin kaupan laajentamiseen valtameren takaisiin
            maihin, jonne mahdollisesti voitiin perustaa erityinen kauppa-asema ja
            siirtokunta.
          </p>
          <p class="paragraph">
            Ruotsalaisen ja suomalaisen siirtokunnan sekä kauppa-aseman perustamisen
            mitä Willem Usselinx oli aikoinaan suunnitellut, johonkin paikkaan vasta
            löydetyssä Amerikassa, sai lopullisesti suoritettavakseen <i>Peter
            Minuit</i>. Hän oli syntynyt Reinin varrella Wesselissä, jossa sai
            lukiokasvatuksen. Myöhemmin hän oli Hollannin kauppayhtiön palveluksessa ja
            sen jälkeen Uuden Alankomaan kuvernöörinä Amerikassa, josta hän palasi v.
            1632 takaisin Hollantiin. Toiminnanhaluisena miehenä rupesi hän nyt
            suunnittelemaan siirtokunnan perustamista asumattomaan, kokonaan indiaanein
            hallussa olevaan Delawaren jokilaaksoon. Saadaksensa yritykseen tarvittavia
            varoja ja laivoja esitti hän suunnitelmansa varakkaalle Samuel
            Blommeartille. Tämä ei kuitenkaan ryhtynyt yritykseen, sillä hänestä oli
            viisaampaa kääntyä jonkun valtakunnan hallituksen puoleen tällaisessa
            asiassa. Blommeartin kehoituksesta esitti Minuit sitten Ruotsin
            hallitukselle ruotsalais-hollantilaisen kauppayhtiön ja siirtokunnan
            perustamista Ruotsin valtakunnan ja lipun turvissa. Valtiokansleri
            Oxenstjernan oltua jonkun aikaa kirjeenvaihdossa asiasta Samuel Blommeartin
            kanssa sai Minuit kehotuksen lähettää siirtokuntaa koskevan esityksensä
            Ruotsin valtioneuvostolle. Tämä tapahtui vuonna 1636.
          </p>
          <p class="paragraph">
            Minuitin esitys siirtokunnan perustamisesta Amerikaan sisälsi seuraavat
            suunnitelmat:
          </p>
          <span class="pageno" id="p29">[s. 29]</span>
          <p class="paragraph">
            Siirtokunnalle voitaisiin antaa nimeksi “Uusi Ruotsi”. Sille olisi tarjolla
            sopiva alue: Hollannin ja Englannin siirtokuntain välissä sijaitseva
            Delawaren jokilaakso, joka ei vielä varsinaisesti kuulunut millekään Europan
            valtakunnalle eikä kauppayhtiölle. Siellä asuvien indiaanien kanssa
            voitaisiin harjoittaa tuottavaa turkiskauppaa. Siirtokuntaa perustava
            retkikunta tarvitseisi ainakin yhden lujatekoisen, kahdellatoista tykillä
            varustetun laivan sekä siihen välttämättömän laivamiehistön ja sitäpaitsi
            sotamiehiä, joiden tulisi jäädä siirtokunnan turvaksi rakennettavan linnan
            puolustusväeksi. Laiva tulisi lastata kaksitoista kuukautta kestävällä
            muonavarastolla, kaikenlaisilla työaseilla, joita tarvittaisiin linnaa
            rakennettaessa sekä näiden lisäksi runsailla rihkama- ja korutavaroilla,
            joita käytettäisiin vaihtotavarana ostettaessa indiaaneilta majavan nahkoja
            y. m. kalleita turkiksia. Siirtolaisia yritettäisiin hankkia Ruotsista sekä
            Hollannista. Retken kustannuksiin tarvittavasta rahamäärästä kokoaisi Minuit
            puolet Hollannista, toisen puolen kuluista suorittaisivat Ruotsin miehet.
            Minuit huomautti esityksessään myöskin siitä tosiasiasta, että
            ranskalaisilla, englantilaisilla ja hollantilaisilla oli Pohjois-Amerikassa
            kukoistavat siirtokunnat ja tuottavat kauppa-asemat, joten Ruotsille, joka
            oli silloin Europan huomatuimpia valtakuntia, olisi erehdys lyödä laimin
            valtakunnan tulevalle kaupalle tärkeitten siirtokunta-alueitten hankkiminen
            Amerikasta.
          </p>
          <p class="paragraph">
            Valtiokansleri Oxenstjerna oli palannut Ruotsiin ja ryhtynyt tunnetulla
            tarmollaan johtamaan valtakunnan sisällisiäkin asioita. Peter Minuitin
            jär<span class="pageno" id="p30">[s. 30]</span>kevä ja asianmukainen Uuden
            Ruotsin perustamissuunnitelma sai valtiokanslerin mielipiteen puolellensa,
            samoin voitti esitys muittenkin valtakunnanneuvoston jäsenten lämpimän
            kannatuksen. Erityisemmin innostui siirtokuntakysymykseen suomalainen
            amiraali Klaus Fleming<a href="#fn1" id="fnref1"><sup>[1]</sup></a>.
            Siirtokuntahanketta rahallisesti tukemaan muodostettiin <i>“Uuden Ruotsin
            kauppayhtiö”</i>, jonka säännöt kuningatar Kristiina vahvisti vuonna 1637.
            Yhtiön ja sen johtokunnan jäseninä oli hollantilaisia yhtä paljon kuin
            ruotsalaisiakin. Hallintoneuvostoon valittiin Ruotsin miehet Axel
            Oxenstjerna, Gabriel Oxenstjerna, Klaus Fleming, Gabriel Bengtsson ja Peter
            Spiring sekä hollantilaiset Samuel Blommeart, Adam Bessel, Isak van dem
            Waeter, H. von Arnheim ja J. Hoeffnaegell. Ruotsissa valvoi asioita yhtiön
            hallitusneuvosto, jolla oli konttori Tukholmassa, sekä Hollannissa Samuel
            Blommeart.
          </p>
        </div>
        <div class="section">
          <h3 id="sectionNone13">Ensimäinen retki Ruotsista Delawareen ja Kristiinan linnan rakentaminen</h3>
          <p class="paragraph">
            Kahta laivaa, “Kalmar Nyckeliä” ja “Grippeniä”, alettiin varustaa keväällä
            v. 1637 asianmukaiseen matkakuntoon ja lastata siirtokuntaa perustettaessa
            välttämättömillä ase-, ruoka- ja muilla tavara varastoilla. Peter Minuit sai
            kutsun saapua Ruotsiin <span class="pageno" id="p31">[s. 31]</span>valvomaan
            laivain varustamista ja hankkimaan tarpeellisen miehistön sekä ottamaan
            käsiinsä retkikunnan johdon Delawareen. Tottumattomuus tällaisten
            pitkämatkaisten laivain varustamiseen ja ennen kaikkea vaikeus saada
            tarvittavaa laivaväestöä ja sotamiehiä viivyttivät matkalle lähtöä kesästä
            myöhäiseen syksyyn. Ruotsista ei siihenkään mennessä saatu tarpeeksi
            merimiehiä, vaan oli pakko hankkia lisää Hollannista. Useimmat linnan
            puolustusväkeen varatut sotamiehet olivat ruotsalaisia. Varsinaisia
            siirtolaisia ei mainita tällä ensi matkalla olleen. Tuskin lienee myöskään
            ollut mukana suomalaisia.
          </p>
          <p class="paragraph">
            Marraskuussa läksivät laivat yhdessä matkalle Ruotsista, mutta jo
            Pohjanmerellä vallitsevassa ankarassa myrskyssä erkanivat toisistaan.
            “Kalmar Nyckel” sai vuodon ja menetti toisen mastonsa. Molemmat laivat
            purjehtivat hollantilaiselle Texelin laivatelakalle korjattaviksi ja
            viipyivät satamassa jouluun saakka. Keskitalvella jatkettiin matkaa läpi
            Englannin kanaalin ja sen jälkeen ohjattiin laivat kohti Azorien saaria,
            joilla pysähdyttiin. Siitä suunnattiin matka kohti Keski-Amerikan saaristoon
            kuuluvaa Antiqua-saarta. Täältä purjehdittiin pohjoiseen ja tultiin vihdoin
            kolmikuukautisen vaivalloisen matkan perästä Delawaren leveään lahteen.
          </p>
          <p class="paragraph">
            Oli kaunis keväinen aamu, kun retkikunnan jäsenet astuivat Amerikan
            mantereelle lähellä sitä paikkaa, joka tunnetaan nimellä Cape Henelop eli
            May. Rannalla kasvava lehtimetsä oli pukeutunut kevätpukuunsa. Nurmen
            vihreys, kukkien kauneus, lintujen ihana viserrys ja etelän hurmaavan kevään
            <span class="pageno" id="p32">[s. 32]</span>sulous valtasi pohjolan miesten
            mielet niin voimakkaasti, että he kutsuivat paikkaa “Paratiisin niemeksi”.
          </p>
          <p class="paragraph">
            Tälle paikalle ei siirtokuntaa kuitenkaan perustettu, vaan purjehdittiin
            useita kymmeniä maileja ylemmäksi leveätä Delavaren jokea myöten ja tultiin
            eräälle haarajoelle. Siinä, missä nykyään sijaitsee Wilmingtonin kaupunki,
            näytti ranta tarjoavan luonnollisen maihinnousupaikan, ja niin laskivat
            laivat ankkurinsa, ja retkikuntalaiset päättivät astua maihin. Rannalla
            käyskenteli muutamia indiaaneja, ja kun laivalta ammuttiin tykeillä
            tervetuliaislaukauksia, ilmaantui lisää alkuasukkaita rannalle ihmetellen
            katselemaan pohjan miesten tuloa. Peter Minuit irroitti laivasta venheen ja
            läksi luutnantti Klingin sekä muutamien muiden retkikuntaan kuuluvain
            sotamiesten kera puhuttelemaan rannalle kokoontuneita indiaaneja, vieden
            näille tavanmukaisina lahjoina erinäisiä vaatekappaleita ja koruesineitä.
            Tulkkina oli heillä indiaanien kieltä taitava Andreas Lucasson.
            Indiaanipäällikköjen kanssa ryhdyttiin heti hieromaan kauppaa maa-alueesta
            siirtokuntaa varten. Indiaanit olivatkin halukkaita myömään rannikkomaan
            uusille tulokkaille.
          </p>
          <p class="paragraph">
            Seuraavana päivänä, 29 p. maalisk. v. 1638, saapuivat indiaanipäälliköt
            vuorostaan Ruotsin lipun suojassa purjehtivalle “Kalmar Nyckelille”
            päättämään edellisenä päivänä sovittua maanluovutuskauppaa. Heille
            maksettiin maasta sovittu hinta, ja indiaanit panivat nimimerkkinsä
            asiapapereihin. Hintaa ei mainita kauppakirjassa, joka tehtiin, mutta siihen
            kuului ainakin monenlaista tavaraa, <span class="pageno" id="p33">[s.
            33]</span>kuten vaatetta, vaskikattiloita, kirveitä, kulta- ja hopeaesineitä
            ja kaikenlaista halvempaakin rihkama- ja korutavaraa. Kaksi kauppakirjaa
            valmistettiin, joitten alle Peter Minuit, Mauno Kling, Andreas Lucasson,
            Jacob Sandelin ja Johan Huygen kirjoittivat nimensä Ruotsin hallituksen
            puolesta, ja indiaanipäälliköt Matlahorn, Chiton, Mitot Schemings, Eru
            Packen ja Mahomen piirsivät kukin oman “totem”-merkkinsä. Näin ostettu
            maa-alue käsitti rantamaan molemmin puolin Delaware-jokea Wilmingtonista
            Philadelphiaan saakka lähes sadan mailin pituudelta ja noin viidenkymmenen
            mailin leveydeltä. Tällä alueella sijaitsevat nykyään Wilmingtonin ja
            Chesterin kaupungit.
          </p>
          <div class="image">
            <img src="images/kuva-1.jpg" alt="">
            <p>KRISTIINAN ELI NYKYISEN WILMINGTONIN SATAMA, paikka, jossa suomalaiset ja ruotsalaiset nousivat maihin Delawaressa 1638. Rannalla on tapausta ikuistuttamassa muistopatsas.</p>
          </div>
          <p class="paragraph">
            Siirtokuntain ja kappa-asemain linnoituksilla turvaaminen indiaanein
            hyökkäyksiltä oli tähän aikaan välttämätöntä. Sille paikalle, missä tämä
            ruotsalais-hollantilainen retkikunta astui maihin, ryhdyttiin viipymättä
            rakentamaan puolustusasemaa uudisasutuksen suojaksi. Ulkovarustus eli
            vallitus tehtiin pystyyn asetetuista korkeista paaluhirsistä, tiivistettiin
            ja tuettiin kivillä ja mullalla sekä savensekaisella muurausaineella. Kun
            yhdellä puolella linnavarustusta virtasi joki, ei tarvinnut kaivaa kuin
            kolmelle sivulle vallihauta. Linnoitukseen kuului vielä jykevistä hirsistä
            rakennettu, ampumarei’illä varustettu puolustustorni, johon sijoitettiin
            laivoista tuodut tykit. Sitäpaitsi rakennettiin vielä kaksi muutakin
            hirsihuonetta, toinen linnaväestöä varten, toinen ampumatarpeiden ja muonan
            varastohuoneeksi. Kaiken tämän rakentamiseen kului kolmisen kuukautta, jonka
            aikaa “Kalmar Nyckel” viipyi satamassa. Kun linna saatiin tar<span
            class="pageno" id="p34">[s. 34]</span>peelliseen puolustuskuntoon,
            kohotettiin sen muureille Ruotsin lippu ja sille annettiin nimeksi
            <i>“Kristiinan linna”</i>, Ruotsin kuningattaren kunniaksi. Linnan
            komentajaksi nimitti kuvernööri Minuit luutnantti Mauno Klingin, jättäen
            tälle kaksikymmentäneljä sotamiestä vartiaväeksi. Peter Minuit oli
            suorittanut tehtävänsä erinomaisella taidolla ja asianymmärryksellä. Mutta
            siirtokunnan kuvernööriksi hän ei tahtonut jäädä, niinkuin yleensä oli
            otaksuttu ja hartaasti toivottu, vaan päätti palata “Kalmar Nyckelillä”
            Hollantiin.
          </p>
          <p class="paragraph">
            Toinen siirtokuntamatkueen laivoista, “Grippen”, oli aikaisemmin keväällä
            lähtenyt kauppapurjehdusmatkalle Keski-Amerikaan, josta se palasi Ruotsiin
            keskikesällä, tuoden ensimäisen viestin siirtolaisten onnellisesta matkasta
            ja Uuden Ruotsin siirtokunnan perustamisesta. “Kalmar Nyckel” taas pääsi
            lähtemään paluumatkalleen vasta kesäkuussa Kristiinan linnan valmistuttua.
            Matkallaan poikkesi se Keski-Amerikassa ottamassa tupakkalastia. Laivan
            ollessa ankkurissa St. Christopherin satamassa sai kotia palaavan
            retkikunnan johtaja Peter Minuit kutsun saapua erääseen, niinikään satamassa
            ankkuroivaan laivaan vierailulle. Noudattaen kohteliasta kutsua läksi Minuit
            sinne soutuveneellä kahden seuralaisensa kanssa. Heti kestien alettua nousi
            äkkiä hirmumyrsky, joka irroitti satamassa olevat laivat ankkurista, ajaen
            ne ulapalle. Myrskyn tauottua purjehti “Kalmar Nyckel” takaisin satamaan,
            mutta hollantilainen laiva oli kadonnut. Parisen viikkoa turhaan
            odotettuansa johtajaansa palaavaksi purjehtivat ruotsalaiset kotimaahansa,
            saapuen sinne lokakuussa. Kuvernööri Peter Mi<span class="pageno"
            id="p35">[s. 35]</span>nuitista ei ole, enempää kuin kadonneesta
            hollantilaisesta aluksestakaan, saatu sen jälkeen mitään kuulla.
            Todennäköistä on, että laiva haaksirikkoutui, haudaten Atlannin aaltoihin
            Delawaren siirtokunnan perustajan.
          </p>
        </div>
        <div class="section">
          <h3 id="sectionNone14">Toinen ja kolmas retki siirtokuntaan</h3>
          <p class="paragraph">
            Kun Ruotsiin saapui tieto maanostosta Delawaren jokilaaksossa siirtokunnalle
            ja tarpeellisen puolustuslinnoituksen valmistamisesta, ryhdyttiin siellä
            innolla varustamaan uutta retkikuntaa. Uuden Ruotsin kauppayhtiön johtaja
            Klaus Fleming suunnitteli suuren siirtolaisjoukon lähettämistä Delawareen
            Ruotsin siirtokunnan vahvistukseksi. Yhtiö ryhtyikin neuvotteluihin
            tarvittavien aluksien varustamisesta asianmukaiseen kuntoon ja siirtolaisten
            hankkimisesta. Toiseen retkikuntaan toivottiin liittyvän huomattavan suuri
            määrä uudisasukkaita, jotta saataisiin mahdollisimman pian Amerikan
            ruotsalainen uudisasutus kansoitetuksi. Mutta näille laajakantoisille
            suunnitelmille nousikin odottamattomia esteitä, jotka pysähdyttivät hankkeet
            melkein alkuunsa.
          </p>
          <p class="paragraph">
            Uuden Ruotsin kauppayhtiön hollantilaiset osakkeenomistajat ja johtokunnan
            jäsenet kieltäytyivät rahallisista uhrauksista, jotka olivat toisen
            siirtokuntaretken toteuttamiseksi välttämättömät. Tässä Ruotsin hallituksen
            turvaamassa yhtiössä toimimaan oli hollantilaisia näet kannustanut
            yksinomaan siirtomaakaupasta saatavan suuren voiton <span class="pageno"
            id="p36">[s. 36]</span>toivo eikä kauemmaksi kantava kansallinen harrastus,
            kuten oli ruotsalaisten laita. Kun ensimäinen retkikunta oli kuluttanut
            kaksi kertaa niin paljon kuin oli arvioitu, eikä turkiksista enempää kuin
            muistakaan siirtomaatavaroista, joita oli ollut lastina, saatu riittävää
            korvausta suurten menojen peittämiseksi, niin hollantilaiset, pettyneinä
            laskelmissaan, kieltäytyivät antamasta enempää varojaan tähän yhtiöön.
            Ainoastaan Samuel Blommeart lupautui rajoitetulla summalla yhä edelleenkin
            avustamaan yhtiötä laivain varustamisessa.
          </p>
          <p class="paragraph">
            Toisen retkikunnan alkuaan laajoja suunnitelmia täytyi näin ollen ryhtyä
            supistelemaan, ja sen toimeenpanoa oli pakko viivyttää. Klaus Fleming teki
            esityksen, että varojen hankkimista varten myötäisiin entisen “Etelän
            kauppayhtiön” omaisuus ja niin saatu summa käytettäisiin Delawaren
            siirtokunnan avustamista varten. Esitys hyväksytyinkin, ja kun se oli pantu
            toimeen, saatiin jonkun verran varoja uutta siirtokuntaretkeä varten.
            Päätettiin varustaa vain yksi laiva tätä retkikuntaa varten. Sopivimpana
            tähän tarkoitukseen pidettiin yhtiön omaa laivaa lujarakenteista Kalmar
            Nyckeliä.
          </p>
          <p class="paragraph">
            Linnapalvelukseen tarvittavia sotamiehiä oli varsin vaikea saada kokoon.
            Lähtöä Delawareen pidettiin nimittäin seikkailuna, johon vain harvat
            innostuivat. Vielä vaikeampaa oli siirtolaisten hankkiminen, sillä ei kukaan
            ollut halukas lähtemään koko elinajakseen tuntemattomaan maahan indiaanein
            keskuuteen, kauaksi omaisistaan ja tutuistaan. Sotamiehiä oli kuitenkin
            pakko saada, sillä ensimäiselle retkelle otetut, Kristiinan linnan turvaksi
            jääneet sotilaat olivat nyt oikeutetut palaamaan koti<span class="pageno"
            id="p37">[s. 37]</span>maahansa. Kun näitten hankkiminen näytti muuten
            mahdottomalta, ryhdyttiin ensi kerran siirtokunnan asiassa pakkokeinoihin.
            Elfsborgin, Wermlannin ja Taalain kuvernööreille lähetettiin määräys vangita
            palveluksestaan karanneet sotamiehet ja tuoda ne Göteborgiin, josta heidät
            lähetettäisiin palvelukseen Kristiinan linnaan Amerikassa. Palkaksi
            annettaisiin heille, paitsi ruokaa ja asuntoa, kymmenen kuparitaalaria
            vuodessa sekä kansalaisoikeudet ja vapaus yhden, joillekin kahden vuoden
            palveluksen jälkeen. Myöskin kirjoitettiin muutamiin vankiloihin ja
            ilmoitettiin, että jos niiden pienemmistä rikoksista tuomitut vangit
            haluaisivat muuttaa perheineen Delawareen, saisivat he siihen tilaisuuden
            sekä sitäpaitsi uudistilan sieltä edullisilla ehdoilla, jos sitoutuisivat
            määräajan yhtiötä palveltuaan maksamaan omansa ja perheensä matkan
            Amerikaan. Näillä keinoin koetettiin värvätä asukkaita siirtokuntaan.
            Arvatenkin saapui tällä tavalla Delawareen toisella retkellä joku
            suomalainenkin sotamies.
          </p>
          <p class="paragraph">
            Syksyllä v. 1639 läksi Kalmar Nyckel toiselle Amerikan matkalleen mukanaan
            Uuden Ruotsin kuvernööriksi nimitetty Peter Ridder, pastori Roerus Torkillus
            ja muutamia muita virkamiehiä sekä linnapalvelukseen tarvittavia sotamiehiä.
            Siirtolaisia ei tälläkään retkellä liene ollut montakaan. Lastina mainitaan
            olleen taaskin kaikenlaista rihkamatavaraa indiaaneja varten, muonaa ja
            ampumatarpeita sekä viisi hevosta. Kun talvimyrskyt tälläkin kertaa
            hidastuttivat matkaa, tuottaen retkikunnalle kurjuutta ja sairautta, saapui
            laiva Delawaren lahteen ja laski Kristiinan linnan satamaan vasta huh<span
            class="pageno" id="p38">[s. 38]</span>tikuussa v. 1640. Epäilemättä oli tämä
            riemun päivä niin tuolle hartaasti viestiä Ruotsista odottaneelle
            linnaväelle kuin myöskin uusille tulokkaille, jotka ilokseen näkivät
            siirtokunnan säilyneen vahingoittumatta.
          </p>
          <p class="paragraph">
            Joukko Utrechtin asukkaita halusi muuttaa Hollannista uudisasukkaiksi Uuden
            Ruotsin siirtolaan Amerikaan. He kääntyivät siinä tarkoituksessa yhtiön
            hollantilaisen edustajan Samuel Blommeartin puoleen, pyytäen hänen
            myötävaikutustaan ja apuaan muuttoaikeensa toteuttamiseksi. Ne
            hollantilaiset, jotka vielä kuuluivat kauppayhtiöön, suosivat tietysti
            maanmiestensä muuttoa Delawareen ja kirjoittivat siitä yhtiön
            hallitusneuvostolle Tukholmaan. Valtiokansleri Axel Oxenstjerna huomasi
            hollantilaisista siirtolaisista Delawaren uudisasutuksen ruotsalaiselle
            kansallisuudelle koituvan vaaran, varsinkin jos heitä siirtyisi sinne
            runsaat määrät. Mutta tällä kertaa ei hollantilaisten muuttoa voitu
            kuitenkaan vastustaa, sillä alkuperäinen sopimus sisälsi suunnitelman
            siirtolaisten lähettämisestä niin hyvin Hollannista kuin Ruotsistakin.
            Kuitenkin asetettiin utrechtilaisille muutamia oikeutettuja ehtoja. Heitä
            vaadittiin alistumaan siirtokunnan sääntöjen ja lakien alle, joka oli
            tavallaan samaa kuin Ruotsin hallituksen alamaisuuden tunnustaminen. Nämä
            rajoitukset olivat omiansa jossain määrin lamauttamaan hollantilaisten
            suurta siirtolaisintoa. Lähtijöitten luku supistui nyt verrattain pieneksi.
            “Freeburg” nimisellä laivalla tämä joukko saapui Delawareen v. 1641, jossa
            hollantilaisten haltuun annettiin Uplandin maanviljelykselle ja
            karjanhoidolle sopiva maa-alue Kristiinan linnan <span class="pageno"
            id="p39">[s. 39]</span>pohjoispuolelta. Hollantilaiset toivat tullessaan
            maanviljelysvälineitä ja karjaakin. Heitä tavataan tuonnempana suomalaisten
            ja ruotsalaisten uudisasukkaiden naapureina.
          </p>
        </div>
        <div class="section">
          <h3 id="sectionNone15">Vermlannin suomalaiset ja niiden tulo Amerikaan v. 1641</h3>
          <p class="paragraph">
            Delawaren siirtokuntaa tukeva Uuden Ruotsin kauppayhtiö ja myöskin sen
            hallitusneuvosto olivat joutuneet kokonaan Ruotsin ja Suomen miesten käsiin.
            Hollantilaiset osakkeenomistajat olivat myyneet osakkeensa ja luopuneet
            liikkeestä. Ruotsin hallitus alkoi nyt tukea yhtiötä rahallisestikin ostaen
            sen osakkeita runsaan määrän. Uutena hallitusneuvosten jäsenenä mainittakoon
            Suomen kenraalikuvernööri kreivi Pietari Brahe.
          </p>
          <p class="paragraph">
            Siirtokunnan kuvernööri Pietari Ridder totesi kirjeessään
            hallintoneuvostolle Delawaren jokilaakson erinomaisen hedelmällisyyden ja
            sopivaisuuden kaikenlaiselle viljelykselle ja karjanhoidolle. Siellä
            uudisasukkaille tarjoutuisi erinomaisia etuja. Samalla pyysi hän arvoisaa
            hallitusneuvostoa ryhtymään sellaisiin toimenpiteisiin, että siirtokuntaan
            saataisiin uudisasukkaita, ennenkaikkea perheitä, jotka ryhtyisivät
            viljelemään maata ja hoitamaan karjaa. Hän ajatteli, että ellei
            uudisasukkaita saataisi pian Ruotsista ja Suomesta Delawaren siirtolaan,
            niin rupeaisivat sinne muuttamaan englantilaiset ja hollantilaiset, jolloin
            Uuden Ruotsin siirtokunta menettäisi kansallisen merkityksensä. Tämä puoli
            siirtokuntakysymyksestä oli ollut selvillä hal<span class="pageno"
            id="p40">[s. 40]</span>litusneuvostolle jo ennenkin. Muistamme, kuinka
            toisesta retkikunnasta oli yritetty tehdä suurta uudisasukkaiden
            siirtojoukkuetta, vaikka tämä hanke varojen puutteessa ja siirtolaisten
            hankkimisessa kohdattujen vaikeuksien tähden oli epäonnistunut.
            Uudisasukkaita oli nyt kuitenkin saatava siirtokuntaan tavalla tai toisella.
            Kun ruotsalaiset eivät olleet halukkaita muuttamaan ainakaan pysyväisiksi
            asukkaiksi Delawareen, kääntyi yhtiön johdon sekä Ruotsin hallituksen huomio
            Ruotsissa asuviin metsäsuomalaisiin. Näillä arveltiin olevan suuressa määrin
            niitä ominaisuuksia, joita korvenperkaajilta ja uudisasukkailta vaaditaan.
            Sitäpaitsi Ruotsissa asuvien suomalaisten silloinen vainonalainen asema
            vaikutti myös siihen, että juuri heitä katsottiin hyvin sopiviksi lähettää
            Uuden Ruotsin uudisasukkaiksi. Ymmärtääksemme tätä tilannetta lienee
            paikallaan luoda lyhyt silmäys Ruotsin metsäsuomalaisten asemaan
            seitsemännellätoista vuosisadalla.
          </p>
          <p class="paragraph">
            Kuudennentoista vuosisadan loppupuolella siirtyi melkoinen määrä asukkaita
            Suomesta Ruotsin puolelle, etupäässä Vermlannin maakuntaan. Syynä tällaiseen
            muuttoon lienee ollut sotaiset ja levottomat ajat Suomessa. Venäjän kanssa
            käytiin pitkällistä rajasotaa, joka hävitti Savoa ja Karjalaa, ja
            Pohjanmaata rasitti “nuijasota”. Mutta muuttamiseen vaikutti myöskin
            muutamat Ruotsissa tarjoutuvat edut työnsaantiin ja ansioon nähden. Vieläpä
            saivat suomalaiset siellä ilmaisia metsätorppiakin, jos olivat halukkaita
            muuttamaan kaukaisiin sydänmaihin. Suomalaisten ystävä Kaarle herttua
            kehotteli työnetsinnässä kuljeksivia suomalaisia <span class="pageno"
            id="p41">[s. 41]</span>muuttamaan Vermlannin metsätorppiin. Kaarle herttua
            oli nimittäin saanut isältään kuningas Kustaa Vaasalta läänityksekseen
            Vermlannin, Neriken ja Taalain maakunnat. Saadaksensa lääniensä etäisimpiä
            seutuja viljellyiksi, sääsi herttua asetuksen, jossa luvattiin jokaiselle,
            joka raivaisi itselleen maapalan metsätorppaa varten, ensin kuuden vuoden
            verovapaus, jonka jälkeen tämä uudistila merkittäisiin hänen
            perintötilakseen kohtuullista veroa vastaan. Ruotsalaiset eivät olleet
            niinkään halukkaita muuttamaan 60—70 mailin etäisyydessä sijaitseviin
            metsätorppiin, mutta suomalaiset sinne sen sijaan kilvan riensivät.
            Suomalaisille annettiin vielä lupa Vermlannissa vapaaseen metsästämiseen ja
            kaskenkaatamiseen, jonkalaiseen viljelystapaan he olivat tottuneet Suomessa.
          </p>
          <p class="paragraph">
            Seitsemännentoista vuosisadan alussa asui suomalaisia jo suuri joukko
            Vermlannin, Taalain, Neriken, Gestriklannin, Ångermanlannin ja Helsinglannin
            saloilla. Suomalaisten siirtymistä Ruotsiin jatkui tämän vuosisadan lopulle
            saakka, niin että heitä silloin mainitaan levinneen 150 pitäjään, jopa
            Norjankin puolelle. Yksin Vermlannin metsissä asuvien suomalaisten lukumäärä
            täytyy olettaa nousseen tuhansiin, koskapa asiakirjoissa kerrotaan vuonna
            1644 moniaita satoja suomalaisia kuuluneen Vermlannin nostoväkeen ja
            ottaneen osaa maakunnan puolustukseen tanskalaisia vastaan. Nämä suomalaiset
            olivat enimmäkseen kotoisin Rautalammin laajasta pitäjästä, mutta joukossa
            oli myöskin sellaisia, jotka olivat tulleet Hämeestä, Karjalasta ja
            varsinkin Pohjanmaalta.
          </p>
          <p class="paragraph">
            Ensi vuosikymmeninä ei suomalaisia mikään häi<span class="pageno"
            id="p42">[s. 42]</span>rinnyt, he saivat rauhassa kaataa kaskeaan ja polton
            kautta syntyneeseen tuhkaan kylvää siementään sekä koota runsaita satoja.
            Heidän asutuksensa olivat niin etäällä muista, etteivät heidän eristetyt
            kaskimaansa herättäneet erityisempää huomiota. Mutta mikäli suomalainen ja
            ruotsalainen asutus lähenivät toisiaan, alkoivat ruotsalaiset naapurit
            kiinnittää huomiotaan suomalaisten kaskenviljelykseen. He alkoivat lähetellä
            valituksia läänin kuvernöörille ja Ruotsin hallitukselle, syyttäen
            suomalaisia tahdittomasta kaskimaitten valtaamisesta ja metsien
            polttamisesta, minkä kautta he hävittivät arvokasta tukkimetsääkin. Myöskin
            syytettiin suomalaisia liiallisesta metsästämisestä.
          </p>
          <p class="paragraph">
            Ruotsin hallitus ryhtyi voimaperäisiin, jopa liiankin ankariin
            toimenpiteisiin metsäsuomalaisten suhteen lopettaakseen heidän metsiä
            raiskaavan viljelystapansa. Säädettiin laki, joka ankaran sakon ja
            vankeusrangaistuksen uhalla kielsi kaskenkaatamisen ja -polttamisen.
            Metsästystä myöskin rajoitettiin, varsinkin peurojen ja hirvien ampumista.
            Luullen näitten sääntöjen johtuneen naapureitten pahansuopaisuudesta ja
            kateudesta eivät suomalaiset olleet niinkään valmiit noudattamaan määräyksiä
            kaskenpolttoon nähden eivätkä myöskään välittäneet metsästysrajoituksista.
            Ruotsin hallitus katsoi tarpeelliseksi säätää uusia, ankarampia lakeja
            metsien suojelemiseksi. Vuonna 1637 annettiin määräys, että
            metsäsuomalaisten oli muutettava takaisin Suomen niemelle ennen seuraavan
            vuoden Valporin päivän iltaa. Tällaisen määräyksen täytäntöönpano synnytti
            kuitenkin voittamattomia vaikeuksia. Ensinnäkään eivät suomalaiset olleet
            suos<span class="pageno" id="p43">[s. 43]</span>tuvaisia jättämään vaivalla
            raivaamiansa peltoja ja asumuksiaan, ja toisekseen oli mahdotonta kenenkään
            saada heidät kaikki etsityiksi kymmenien, jopa sadankin mailin etäisyydestä,
            metsien ja salojen sydämistä. Nähtyään, ettei edellämainitusta
            muuttomääräyksestäkään ollut toivottua tulosta, vaan kasket yhä edelleenkin
            palaa leimusivat suomalaisten asutuksilla, antoi hallitus vielä ankaramman,
            jopa epäinhimillisen raa’an julistuksen, jossa käskettiin “polttaa kaikki
            suomalaisten riihet ja vilja-aitat heidän kaskimailtaan, jotta he ovat
            elintarpeitten puutteessa pakotetut jättämään torppansa”. Mentiinpä niinkin
            pitkälle, että ruotsalaisten sallittiin ajaa suomalaisia pois tiloiltaan ja
            vallata niitä itselleen, varsinkin jos ei näillä sattunut olemaan tiloihinsa
            laillistettua omistusoikeutta.
          </p>
          <p class="paragraph">
            Tällaiset ankarat toimenpiteet sekä yleinen vaino tietenkin sai aikaan, että
            monet suomalaiset jättivät rakkaat metsätorppansa ja läksivät perheineen
            etsimään työansiota rintakyliin, kaupunkeihin ja Taalain vaskikaivannoille.
            Ainoa, joka koetti jonkun verran heidän oikeuksiansa puoltaa, oli Vermlannin
            kuvernööri Stake. Tällainen oli Ruotsin suomalaisten varhaisempi historia ja
            näin surullinen heidän asemansa siihen aikaan, jolloin uudisasukkaita
            etsittiin Delawaren siirtokuntaan.
          </p>
          <p class="paragraph">
            V. 1640 saapui Ruotsin hallitukselle kirje Neriken ja Öreborgin
            kuvernööriltä, jossa tämä ilmoitti hoidossaan olevissa lääneissä kuljeksivan
            paljon työttömiä ja tilattomia, kaskimaansa jättäneitä suomalaisia sekä
            kysyi hallitukselta neuvoa, miten hänen näitten suhteen oli meneteltävä.
            Tämä kirje saapui juuri niihin aikoihin, jolloin Ruotsin hallitus oli <span
            class="pageno" id="p44">[s. 44]</span>päättänyt ryhtyä erityisempiin
            toimenpiteisiin metsäsuomalaisten lähettämiseksi Delawareen. Vastatessaan
            kuvernöörin kirjeeseen käski hallitus häntä neuvottelemaan läänissään
            asuvien suomalaisten kanssa ja kehoittamaan heitä muuttamaan Amerikaan,
            jossa he saisivat itselleen uudistilat sekä luvan kaataa kaskea ja metsästää
            siellä mielin-määrin. Kuvernöörin kehoitusta noudattaen lupautuivat muutamat
            suomalaiset lähtemään siirtokuntaan, ja heidät kuljetettiin väkineen heti
            Göteborgiin, jossa heidän oli noustava siirtolaislaivaan.
          </p>
          <p class="paragraph">
            Kristiinan linnan komentajana ollut luutnantti Mauno Kling lähetettiin
            Taalain maakunnassa sijaitsevan Berglannin eli Falun vaskikaivannon
            ympäristöllä asuvien lukuisten suomalaisten luokse selostelemaan Delawaren
            siirtokunnassa uudisasukkaille luvattuja etuja ja kehoittamaan suomalaisia
            lähtemään sinne maanviljelijöiksi. Tältä matkaltaan sai toimellinen Kling
            neljätoista suomalaista uudisasukasta Amerikaan. Niinikään ilmoittautui
            Sundin pitäjästä neljä suomalaista halukkaiksi muuttamaan perheineen
            Delawareen. Näiden nimet olivat: Eskil Larsson, Clement Jöranson, Jöns
            Påvelsson ja Bertil Eskelsson. Miehiä oli syytetty kaskenpoltosta ja heidät
            oli tuomittu omaisuutensa menettäneiksi sekä joksikin aikaa
            sotapalvelukseen. Ruotsin hallitus, joka halusi lähettää juuri tällaisia
            rikoksellisia siirtokuntaan, antoi määräyksen asianomaisille virkamiehille
            palauttaa miesten omaisuuden rahana takaisin sekä avustaa heitä perheinensä
            kuljetettaviksi Göteborgin satamaan ja sieltä valtamerilaivaan.
          </p>
          <p class="paragraph">
            Vapaaehtoisesti lähteviä uudisasukkaita ei kui<span class="pageno"
            id="p45">[s. 45]</span>tenkaan saatu riittävää määrää kokoon, tuskin yli
            kolmenkymmenen hengen. Hallitus käytti sentähden voimakkaampia keinoja
            siirtolaisten hankinnassa. Vermlannin, Neriken ja Taalain kuvernöörit saivat
            v. 1641 määräyksen, jonka mukaan metsiä raiskanneet, Amerikaan lähtöä
            vastaan olevat suomalaiset olivat vangittuina tuotavat Göteborgiin ja sieltä
            kuljetettavat siirtokuntaan lähtevään laivaan. Tämä määräys koski myöskin
            palveluksestaan karanneita sotamiehiä.
          </p>
          <p class="paragraph">
            Näitä keinoja käyttämällä saatiin kokoon sataan henkeen nouseva
            siirtolaisjoukko lähtemään Uuteen Ruotsiin, ja se onkin itse asiassa
            ensimäinen varsinainen siirtolaismatkue. Kalmar Nyckel-laivan, jolla
            varsinaiset siirtolaiset, siis myöskin suomalaiset matkustivat,
            matkustajaluetteloa ei ole löydetty. Ainoastaan toisen, karjaa kuljettavan
            “Caritas”-laivan luettelo on säilynyt. Syksyllä läksivät Kalmar Nyckel ja
            Caritas Amerikaa kohden, lastina paitsi edellämainittu, lähes sataan henkeen
            nouseva siirtolaisjoukko, jonka runsaana enemmistönä olivat suomalaiset,
            myöskin hevosia, lehmiä, lampaita, kauppatavaraa, ampumatarpeita y. m.
            Myrskyisen matkan perästä saavuttiin Delawareen keskitalvella v. 1641 tahi
            42.
          </p>
          <p class="paragraph">
            Uuden Ruotsin siirtokunnassa syntyi vilkasta elämää ja ripeätä toimintaa
            tämän siirtolaisjoukon saavuttua. Kuvernööri Ridder jakoi uudisasukkaille
            sopivat palstat Kristiinan linnaa ympäröivästä metsämaasta. Kevättalvella v.
            1642 kuului metsästä pauke ja ryske aamusta iltaan, kun suomalaiset
            korvenperkaajat iskivät hartiavoimin kirveensä jykeviin tammi- ja
            pyökkipuihin, jotka hir<span class="pageno" id="p46">[s. 46]</span>veällä
            rytinällä kaatuivat maahan. Sieltä ja täältä metsäaukeamasta alkoi kohota
            sankka savu, ja pimeinä öinä leimusi punerva metsätuli, ilmaisten noiden
            sivistyksen tienraivaajain siellä polttelevan raivattujen peltojensa
            risukkoa tai sytyttävän kaskimaitansa palamaan.
          </p>
          <p class="paragraph">
            Kevään ja kesän uutteran, väsymättömän työn tuloksena nähtiin Delawaren
            siirtokunnassa, etenkin Kristiinan linnan lähistöllä Uplandissa ja
            Finlandissa isompia ja pienempiä metsäaukeamia peltoineen ja vaatimattomine
            hirsihuoneineen sekä joku pieni puron partaalle rakennettu suomalainen
            saunakin illan hämärissä lämpiävän. Uudistilojen pelloilla seisoi
            viljakuhilaita, maissikekoja ja alavimmilla niityillä korkeita heinäsuovia
            todistamassa Ruotsissa vainottujen metsäsuomalaisten korvenperkauskykyä.
          </p>
        </div>
        <div class="section">
          <h3 id="sectionNone16">Siirtolaisia kerätään Suomesta vv. 1642—1644</h3>
          <p class="paragraph">
            Siirtykäämme taas Ruotsiin, jossa puuhataan Delawaren siirtokunnan
            asuttamiseksi, valmistellen uusia retkikuntia. Siirtolaisia hankittaissa
            kohdisti kreivi Pietari Brahe huomionsa taitaviin suomalaisiin
            käsityöläisiin, joita oli kehotettava muuttamaan Delawaren siirtokuntaan.
            Tämä Suomen rakastettu kenraalikuvernööri, joka asui tällä kertaa
            Tukholmassa valtakunnanneuvoston jäsenenä, oli epäilemättä oppinut tuntemaan
            suomalaiset uutteriksi käsityöläisiksi, jollaisina he menestyisi<span
            class="pageno" id="p47">[s. 47]</span>vät Amerikassa, missä juuri sellaista
            väkeä tarvittiin.
          </p>
          <p class="paragraph">
            Siirtokunta-asioita valvova johtokunta kutsui palvelukseensa virastaan
            vapautetun kapteenin <i>Johan Printzin</i>, joka oli yksi
            kolmikymmenvuotisen sodan sankareita. Hän sai toimekseen matkustaa
            pohjois-Suomeen kehottelemaan tilattomia perheitä muuttamaan Amerikaan,
            jossa heille annettaisiin uudistiloja verrattain edullisilla ehdoilla.
            Mitään varmaa tietoa ei ole siitä, kuinka monta siirtolaista Printz sai
            toimitetuksi lähtemään Delawareen, mutta mikäli hajanaiset asiakirjat
            myöhemmin mainitsevat, seurasi useita suomalaisia Printziä Delawareen
            Länsi-Pohjan maakunnasta, Tornionjoelta ja Korsholman linnan läänistä.
          </p>
          <p class="paragraph">
            Pakkokeinoja käytettiin tälläkin kertaa, varsinkin pikku rikollisten,
            karanneitten sotamiesten ja velkavankien lähettämiseksi Amerikaan.
            Tällaisista siirtolaisista mainittakoon kirjanpitäjä Johan Fransson
            Viipurista ja kaksi luvattomasta metsästyksestä syytettyä miestä
            Ahvenanmaalta. He saivat määräajan siirtokuntaa palveltuaan takaisin
            kansalaisoikeutensa ja nähtävästi uudistilatkin.
          </p>
          <p class="paragraph">
            Ruotsin metsäsuomalaisiakaan ei unhotettu. Varsinkin kodittomina kuljeksivia
            suomalaisia kehotettiin perheineen muuttamaan Delawareen. Mutta kun ei
            siirtolaisia näillä keinoin saatu nytkään karttumaan riittävää määrää,
            annettiin taaskin määräys Vermlannin ja Taalain kuvernööreille vangita
            sellaiset suomalaiset, jotka voitiin vielä asettaa syytteeseen kielletystä
            metsänraiskauksesta ja tuoda heidät Göteborgista lähtevään
            siirtolaislaivaan.
          </p>
          <span class="pageno" id="p48">[s. 48]</span>
          <p class="paragraph">
            Tämän viidennen retkikunnan laivat olivat “Svan” ja “Fama”. Matkustajista
            mainitaan siirtokunnan kuvernööriksi nimitetty, everstiluutnantin arvon
            saanut Johan Printz, pastori Campanius Holm, herra Kristopher Boije sekä
            noin viisikymmenhenkinen siirtolaisjoukko. Uudisasukkaiden enemmistön
            muodostivat Suomen ja Ruotsin suomalaiset, jota vastoin linnanpalvelukseen
            matkustavat sotamiehet ja merimiehet olivat ruotsalaisia. Myrskyisen matkan
            perästä ankkuroivat laivat Kristiinan satamassa v. 1643.
          </p>
          <p class="paragraph">
            Kuudetta retkikuntaa varten varustettiin laivat Fama ja Kalmar Nyckel. Tällä
            kertaa näyttää Uuden Ruotsin kauppayhtiön tarkoituksena olleen
            vientiliikkeen laajentaminen Keski-Amerikan satamiin ja Caribean saarille.
            Laivat lastattiin puutavaralla, tervalla y. m. vientitavaralla. Oli määrä
            poiketa samalla retkellä Delawaressa ja viedä sinne niinikään lastia ja
            siirtolaisiakin. Mutta pieneksi supistui tämän retkikunnan siirtolaisjoukko,
            vain muutamia kymmeniä oli mukana. Näistä mainitaan joitakin olleen
            Suomestakin, kuten eräs karannut sotamies Kajaanista, eräs talonisäntä
            Huittisista ja toinen Pomarkusta, jotka viime mainitut rikolliset saivat
            omasta pyynnöstään luvan matkustaa Amerikaan. Niinikään mainitaan olleen
            joitakin Vermlannin suomalaisia ja muutamia ruotsalaisia siirtolaisia. Tämä
            retkikunta saapui Delawareen talvella v. 1644. Paluumatkallaan joutuivat
            laivat seikkailuihin ja olivat pidätettyinäkin. Tämä oli Kalmar Nyckelin
            neljäs ja viimeinen matka.
          </p>
          <div class="image">
            <img src="images/kuva-2.jpg" alt="">
            <p>SUOMALAINEN AMIRAALI KLAUS FLEMING, siirtokunnan asioitten uskollinen ja kyvykäs valvoja Ruotsissa.</p>
          </div>
        </div>
        <div class="section">
          <h3 id="sectionNone17">Vaikeuksia siirtokunnan kansoittamisessa</h3>
          <span class="pageno" id="p49">[s. 49]</span>
          <p class="paragraph">
            Uuden Ruotsin toimellinen kuvernööri Johan Printz oli ahkerassa
            kirjevaihdossa kotimaisen hallituksen ja yhtiön johdon kanssa, lähetellen
            kirjeitään ei ainoastaan oman maansa laivoilla, vaan myöskin, milloin näytti
            luotettavalta, hollantilaisten ja englantilaistenkin mukana. Kirjeissään
            pyysi hän turkisliikkeessä tarvittavaa vaihtotavaraa, muonaa, aseita, linnan
            puolustusväkeä ja siirtolaisia.
          </p>
          <p class="paragraph">
            Ruotsissa ei puuttunut hyvää tahtoa siirtokuntaa kohtaan, jonka tarpeet
            tunnettiin. Mutta tähän aikaan oli valtiolla kaikenlaisia vaikeuksia m. m.
            sota Tanskaa vastaan, mitkä seikat vaikeuttivat ulkomaakaupan laajentamista
            ja siirtokunnan kansoittamista. Uuden Ruotsin kauppayhtiön esimies amiraali
            Klaus Fleming kaatui lippulaivallaan 1645. Siirtokunnasta palaava Kalmar
            Nyckel joutui tanskalaisten hyökkäyksen alaiseksi vioittuen
            kelpaamattomaksi. Siirtolaisjoukkojen lähettäminen Delawareen täytyi näin
            ollen supistaa ja viedä sinne vain välttämättömiä tarpeita.
          </p>
          <p class="paragraph">
            Seitsemännelle retkelle varustettiin lujarakenteinen ja useilla tykeillä
            asestettu “Gyllen Haj” niminen laiva. Lastina mainitaan olleen runsaasti
            ruokavaroja ja vaatteita, muutamia kotieläimiä, aseita ja työvälineitä, 5835
            jaardia erilaisia kankaita, 500 kirvestä, 302 vaskikattilaa, 774
            veitsenterää, 432 sormustinta, 143 läkkipeltiastiaa, 24 maljaa, 504 kampaa,
            264 korupääveistä, 48 kullattua vaateharjaa, 790 kuvastinta, 10 000
            ongenkouk<span class="pageno" id="p50">[s. 50]</span>kua, joku määrä
            soittokoneita, etupäässä viuluja, seinä- ja taskukelloja, kellonperiä,
            lasihelmiä ja monenlaista muuta korutavaraa. Siirtolaisia ei tälle matkalle
            kerätty, mutta muutamia läksi vapaehtoisesti.
          </p>
          <p class="paragraph">
            Toukokuulla 1646 läksi laiva kohti Amerikaa. Kohdattuaan matkallaan
            vastatuulia ja myrskyjä, saapui se vasta lokakuulla Delawareen, menetettyään
            yhden mastonsakin ja purjeita. Laiva korjattiin Kristiinassa ja palasi
            runsaan turkis- ja tupakkalasta kanssa takaisin Ruotsiin.
          </p>
          <p class="paragraph">
            Kahdeksas retkikunta saatiin matkakuntoon pikemmin kuin mikään edellinen
            matkue. Johan Papegoja keräili siirtolaisia ja sotamiehiä, joita nyt oli jo
            helpompi saada lähtemään Amerikaan. Matkustajista mainitaan erityisemmin
            lääkäri Hans Kock ja pastori Laurentius Lock. Elokuulla 1647 lähdettiin Svan
            nimisellä laivalla matkalle ja suotuisien ilmojen vallitessa saavuttiin
            Delawareen syyskuun lopulla. Se oli joutuisin matka, mitä silloin voitiin
            yli Atlannin tehdä.
          </p>
          <p class="paragraph">
            Laiva talvehti Kristiinan satamassa ja läksi keväällä takaisin
            turkislastineen. Myöskin pastori Campanius Holm, linnanpäällikkö Mauno
            Kling, aatelismies Liljehöök sekä muutamia linnan palvelijoita ja vapaita
            miehiä purjehti takaisin Ruotsiin.
          </p>
        </div>
        <div class="section">
          <h3 id="sectionNone18">Onneton retki</h3>
          <p class="paragraph">
            Erittäin suotuisissa olosuhteissa varustettiin yhdeksättä retkikuntaa.
            Kotiin palanneet sotamiehet y. m. antoivat kiittäviä lausuntoja Amerikasta
            ja <span class="pageno" id="p51">[s. 51]</span>niistä eduista, joita
            Delaware tarjosi uudisasukkaille. “Amerikan tauti” tarttui kansaan, monen
            ruotsalaisen ja suomalaisen mieli alkoi palaa Uuteen Ruotsiin. Hallitukselle
            saapui kirje Vermlannista, jossa ilmoitettiin kaksisataa suomalaista olevan
            valmiina matkustamaan siirtokuntaan. Ei enää tarvittu voimakeinoja käyttää
            uudisasukasten hankkimisessa.
          </p>
          <p class="paragraph">
            Heinäkuun alussa 1649 oli “Katt” niminen laiva lähtövalmiina. Siirtolaisia
            oli seitsemänkymmentä henkeä ja lisäksi noin puolensataa käsittävä joukko
            laivaväkeä, sotamiehiä y. m. Ainoastaan osa Amerikaan pyrkivistä Vermlannin
            suomalaisista pääsi tällä kertaa lähtemään, sillä siirtolaisten joukossa oli
            ruotsalaisiakin ja ainakin kaksi miestä Suomesta: Israel Pedrson ja Andres
            Michelson.
          </p>
          <p class="paragraph">
            Onnellisesti purjehdittiin yli Atlannin ja poikettiin St. Martique-saarelta
            suoloja ottamassa. Sieltä lähdettiin kohti Delawarea suotuisan myötätuulen
            puhaltaessa, ja matka joutui. Mutta sitten seurasi kamala onnettomuus. Noin
            kahdeksankymmentä mailia Porto Ricosta pohjoiseen koski laiva erääseen
            koralliriuttaan, jossa se vioittui kelpaamattomaksi. Matkustajat pelastuivat
            läheiseen asumattomaan saareen, jonne osa laivan lastistakin kuljetettiin.
            Mutta saarella ei löytynyt vettä, ja matkustajat saivat kahdeksan päivää
            kärsiä mitä hirveintä janoa. Silloin tapasi haaksirikkoutuneet eräs
            ohikulkeva espanjalainen laiva, joka vei tiedon Porto Ricoon. Sieltä saapui
            pari hallituksen laivaa, ja onnettomat pääsivät ihmisten ilmoille. Ruokaa ja
            juomaa saivat he nyt henkipiteekseen, <span class="pageno" id="p52">[s.
            52]</span>mutta edessä oli uusia kärsimyksiä. Kiihkokatoliset espanjalaiset
            kohtelivat ruotsalaisia ja suomalaisia vihollisinaan, koska nämä olivat
            luterilaisia. Vaikka kolmikymmenvuotinen uskonsota olikin vuosi sitten
            päättynyt, niin joko eivät Porto Ricon espanjalaiset sitä tietäneet tai
            eivät siitä välittäneet. Vihollisinaan he joka tapauksessa kohtelivat
            haaksirikkoutuneita pohjolan luterilaisia. Sotamiehet, merimiehet ja
            siirtolaiset pidätettiin saarella panttivankeina. Ainoastaan laivan
            komentaja kapteeni Admusson, pastori Nertius ja J. Lucke saivat matkustaa
            Europaan viemään kotimaahansa tietoa laivalle tapahtuneesta onnettomuudesta
            ja matkustajain kohtalosta. Saarelle jääneitten panttivankien hoito oli niin
            peräti puutteellista ja kurjaa, että useita kymmeniä heistä kuoli muutaman
            kuukauden kuluessa. Jotkut uskaliaimmat pääsivät karkaamaan ja harhailtuaan,
            mikä vuoden mikä useamman, saapuivat vihdoin Ruotsiin.
          </p>
          <p class="paragraph">
            Monien neuvottelujen perästä saivat henkiin jääneet kaksikymmentäneljä
            ruotsalaista ja suomalaista lähteä pienellä aluksella St. Christopherin
            saarelle, josta voisivat englantilaisilla laivoilla jatkaa matkaansa
            Delawareen. Mutta tätäkin loppujoukkoa kohtasi taas onnettomuus. Heidät
            kauppasi ranskalainen laiva, ja he joutuivat uudestaan vangeiksi.
            Koettelemukset lisääntyivät, ja taudit harvensivat joukkoa. Kun vihdoin
            saavuttiin St. Cruzzin saarelle, koitti vapaus, mutta haaksirikkoutuneesta
            retkikunnan väestöstä oli enää elossa vain viisi miestä. He saivat matkustaa
            Ruotsiin kertomaan retkikunnan surulliset vaiheet.
          </p>
          <p class="paragraph">
            Asiasta syntyi monivuotinen kirjevaihto Espan<span class="pageno"
            id="p53">[s. 53]</span>jan ja Ruotsin hallitusten välillä, tuottamatta
            kumminkaan hyvitystä vahingon kärsineille. Surullinen kuva tämä muuten on
            sen aikaisesta merikulusta ja kaappauksista.
          </p>
        </div>
        <div class="section">
          <h3 id="sectionNone19">Viimeisiä retkikuntia</h3>
          <p class="paragraph">
            Haaksirikkoutuneen Katt-laivan menetys ja vaivoihin kuolleitten
            siirtolaisten kohtalo masensi Uuden Ruotsin kauppayhtiötä sekä taannutti
            Delawaren siirtokunnan kehitystä. Kului pari vuotta toimettomuudessa, ja
            Amerikassa asuvat uudisasukkaat saivat tulla omin neuvoin toimeen.
          </p>
          <p class="paragraph">
            Tällä välin lähetteli kuvernööri Printz hollantilaisissa laivoissa kirjeitä
            valtiokansleri Oxenstjernalle ja kreivi Pietari Brahelle, kertoen
            siirtokunnan tarpeista ja puutteista seuraavaan tapaan: Tilanne
            siirtokunnassa olisi lupaava, sillä uudisasukkaitten varallisuus kasvaa, ja
            maata raivataan viljelykselle, mutta lisäväkeä välttämättömästi tarvitaan.
            Mahdollisten hyökkäysten sattuessa on Uuden Ruotsin puolustajain joukko
            liian pieni torjumaan viholliset, josta syystä olo on epäturvallista.
            Sitäpaitsi siirtokunnan kauppa on lamassa, sillä kun ei ole riittävästi
            vaihtotavaraa ostaakseen turkiksia indiaaneilta. Ellei lähimmässä
            tulevaisuudessa saada siirtokuntaan lisää sotilaita ja uudisasukkaita,
            häviää Uuden Ruotsin siirtokunta kokonaan, ja Ruotsin aikeet kauppansa
            laajentamiseksi menevät hukkaan.
          </p>
          <p class="paragraph">
            Siirtokuntaa koskevat asiat otettiin vihdoin 1653 Ruotsin
            hallitusneuvostossa käsiteltäviksi, ja pää<span class="pageno" id="p54">[s.
            54]</span>tettiin ryhtyä sellaisiin toimenpiteisiin, että voitaisiin heti
            lähettää Uuteen Ruotsiin vähintäin kolmesataa siirtolaista sekä puolensataa
            sotamiestä sikäläisten linnojen puolustajiksi.
          </p>
          <p class="paragraph">
            Kahta laivaa alettiin varustaa matkakuntoon. Amerikassa olleen Sven Skuten
            toimeksi annettiin hankkia Vesteråsin, Vermlannin ja Taalain maakunnista
            sellaisia siirtolaisia, jotka vapaehtoisesti lähtisivät Delawareen. Tulos
            oli erinomaisen hyvä, vaikka aikaa kuluikin enemmän kuin oli luultu. Kun
            vihdoin toinen laivoista, “örn”, joka oli suurikokoinen, 40 tykillä
            varustettu alus, saatiin lähtövalmiksi, laskettiin siinä olevan 230
            siirtolaista, 40 merimiestä ja saman verran sotamiehiä. Siirtokuntaan
            matkustivat myöskin vasta nimitetty kuvernööri J. Rising, insinööri
            Lindström ja luutnantti Gyllengren.
          </p>
          <p class="paragraph">
            Vastuksitta ei tämäkään retkikunta päässyt Amerikaan. Jo Jyllannin rannalla
            syntyi siihen vuoto, joka kuitenkin saatiin korjatuksi. Pohjan merellä
            yllätti myrsky hidastuttaen kulkua, ja lopuksi ajautui laiva Englannin
            rannalle ja uudestaan korjattiin Weymouthissa. Atlannilla taas ahdistivat
            myrskyt ja taudit. Oli lämpimät ilmat ja puute raittiista juomavedestä,
            josta syystä kuumetauti sai sellaisen vallan, että yhteen aikaan laivalla
            merkittiin 230 henkeä sairaiksi. Muutamat hyppäsivät mereenkin ja saivat
            hautansa aalloissa. St. Christopherin satamassa saatiin parempaa vettä ja
            lääkkeitäkin, niin että voitiin lähteä lopputaipaleelle. Vielä oli
            kestettävänä lähellä Virginiaa äkillinen vihuri, joka suisti muutamia
            merimiehiä kannelta aaltoihin ja särki purjeet. Kaikin puolin <span
            class="pageno" id="p55">[s. 55]</span>kurjassa tilassa saapui retkikunta
            toukokuulla 1654 Kristiinan satamaan. Noin sata henkeä oli matkalla kuollut.
          </p>
          <p class="paragraph">
            Uuden Ruotsin siirtokunta sai kuitenkin tuntuvan väenlisäyksen,
            kolmattasataa henkeä, jotka asettuivat siirtokuntaan uudisasukkaina
            viljelemään Delawaren kauniita rantamia.
          </p>
          <p class="paragraph">
            Gyllen Haj nimisen laivan oli määrä lähteä yhtä matkaa örnin kanssa, mutta
            se vioittui Ruotsin vesillä ja joutui korjauksille, päästen lähtemään vasta
            myöhemmin, josta syystä tämän laivan matkue muodostaa yhdennentoista
            retkikunnan. Tähän laivaan lastattiin etupäässä kaikenlaista tavaraa, niin
            että vain pienempi määrä matkustajia mainitaan olleen siinä. Laivan oli
            määrä poiketa Porto Ricossa tiedustelemassa yhdeksännen retkikunnan
            haaksirikkoutuneita, minkä asian erityinen valvonta oli uskottu kapteeni
            Admussonille. Lähdettyään toukokuulla Ruotsista saapui laiva heinäkuun
            alussa Porto Ricoon, jossa retkeilijät viipyivät kuusi viikkoa. Siellä kuoli
            kapteeni Admusson. Espanjalainen kuvernööri kohteli tällä kertaa
            ruotsalaisia ystävällisesti.
          </p>
          <p class="paragraph">
            Jatkettuaan suotuisan myötätuulen vallitessa matkaansa saapui Gyllen Haj
            hyvin pian Pohjois-Amerikan rantavesille. Mutta selittämättömistä syistä
            ajoi se Delawaren lahden sivuitse, tullen hollantilaiselle alueelle Long
            Islandin rantamille. Siellä joutui retkikunta hollantilaisten vangiksi,
            sillä Uuden Alankomaan kuvernööri Stuyvesant oli sotaisessa suhteessa Uuden
            Ruotsin kanssa ja valmisteli sen valloittamista. Laiva lastineen joutui
            kokonaan hollantilaisten omaksi. Sotamiehet lähe<span class="pageno"
            id="p56">[s. 56]</span>tettiin Europaan, josta voivat koteutua Ruotsiin.
            Merimiehet ja siirtolaiset saivat astua maihin Uudessa Amsterdamissa ja joko
            jäädä sinne tai sisämaitse matkustaa Delawareen. Monet tämän retkikunnan
            siirtolaisista jäivät hollantilaisten siirtokuntaan ainaiseksi. Uuden
            Alankomaan (sittemmin New Yorkin) vanhimmissa asiakirjoissa tapaa silloin
            tällöin hollantilaisten ja ruotsalaisten nimien rinnalla puhtaasti
            suomalaisenkin nimen.
          </p>
        </div>
        <div class="section">
          <h3 id="sectionNone20">Kahdestoista retkikunta. Sata suomalaista mukana.</h3>
          <p class="paragraph">
            Kaarlo X Kustaan nousu Ruotsin valtaistuimelle merkitsi uutta elämää
            hallituksessa. Muun muassa alettiin taas järjestellä Ruotsin ulkomaakauppaa,
            erittäinkin Englannin kanssa. Uuden Ruotsin kauppayhtiö muutettiin
            <i>“Amerikan kauppayhtiöksi”</i>, ja sen tarkoitus oli harjoittaa
            siirtolaisliikkeen ohella tupakan tuontia Virginiasta y. m. Uuteen
            kauppayhtiöön ostettiin taas osakkeita aivan kilvan. Muun muassa niitä
            ostivat suomalaiset: kreivittäret Maria de la Gardie, Brita Kurki, Klaus
            Flemingin perilliset sekä Viipurin kaupunki.
          </p>
          <p class="paragraph">
            Kahdennelletoista retkelle Amerikaan varustettiin purjelaiva “Merkurius”,
            joka oli varustettu 14 puolustustykillä. Retkikunnan johtajaksi nimitettiin
            Delawaren entinen varakuvernööri J. Papegoja ja kapteeniksi Henry Haygen.
            Siirtolaisia ei tarvittu enää väkipakolla hankkia, sillä laivaa varustaissa
            oli Göteborgiin kokoontunut kaksisataa siirtolaista, näistä Vermlannin
            suomalaisia kahdeksan<span class="pageno" id="p57">[s. 57]</span>kymmentä.
            Laivaan voitiin sijoittaa ainoastaan 130 henkeä, siihen luettuina
            siirtolaiset, merimiehet ja linnanpalvelusväki. Tämän kahdennentoista
            retkikunnan siirtolaisista on säilynyt seuraava luettelo:
          </p>
          <p class="paragraph">
            Ruotsalaisia vaimoja 2, ruotsalaisia miehiä 2; suomalaisia miehiä 33,
            suomalaisia vaimoja 16, suomalaisia neitosia 11, suomalaisia lapsia 32.
            Yhteensä siis 96 siirtolaista, joista suomalaisia 92. On luultavaa, että
            merimiehinä ja linnanpalvelukseen vietävien joukossa oli myöskin
            suomalaisia, niin että todennäköisesti tällä laivalla oli ainakin sata
            suomalaista.
          </p>
          <p class="paragraph">
            Marraskuulla 1655 läksivät he matkalle, viipyen välillä neljä kuukautta. Kun
            he saapuivat Delawareen, saivat he tietää siirtokunnan sillä välin joutuneen
            hollantilaisen hallinnon alle. Vaikeuksia tietysti syntyi, sillä
            hollantilaiset viranomaiset pidättivät laivan. Kuitenkin sovittelujen ja
            neuvottelujen perästä saivat siirtolaiset astua maihin Delawaressa ja jäädä
            sinne asumaan maanmiestensä keskuuteen, mutta laivan miehistö ja sotilaat
            palautettiin hollantilaisilla laivoilla Europaan. Laiva lastineen joutui
            Hollannin kauppayhtiön haltuun.
          </p>
          <p class="paragraph">
            Uuden Ruotsin joutuminen Hollannin kauppayhtiön hallintoon katkaisi
            kerrassaan liikeyhteyden ja siirtolaisten lähettämisen Ruotsista Delawareen.
            Mutta seuraavan kymmenen vuoden ajalla saapui vielä pienempiä joukkoja ja
            yksityisiä siirtolaisia Ruotsista Delawareen, varsinkin Vermlannin
            suomalaisia, jotka matkustivat sinne hollantilaisilla laivoilla.
          </p>
        </div>
      </div>
      <div class="chapter">
        <h2 id="chapter3">III. Delawaren siirtokunnan vaiheet</h2>
        <span class="pageno" id="p58">[s. 58]</span>
        <div class="section">
          <h3 id="sectionNone21">Kinastelu Delawaren omistamisesta</h3>
          <p class="paragraph">
            Silloin kun Peter Minuit esitti Ruotsin hallitukselle siirtokunnan
            perustamista Pohjois-Amerikaan, suositteli hän erityisemmin Delawaren
            hedelmällistä jokilaaksoa, vakuuttaen, ettei se alue kuulunut millekään
            europalaiselle valtakunnalle eikä kauppayhtiölle. Mikäli oli kysymys
            varsinaisista siirtokunnista ja kauppa-asemista, piti vakuutus paikkansa,
            sillä sellaisia siellä ei ollut enemmän hollantilaisilla kuin
            englantilaisillakaan. Mutta toisaalta harjoittivat hollantilaiset ja
            englantilaiset Delawaren jokivarrella asuvien indiaanein kanssa
            turkiskauppaa, molemmat tavotellen siellä yksinoikeuttakin sanottuun
            liikkeeseen. Kumpainenkin kansa väitti jokialueen kuuluvan itselleen.
          </p>
          <p class="paragraph">
            Hollantilaiset perustivat oikeutensa Henry Hudsonin löytöretkiin, hänen,
            joka Hollannin kauppayhtiön palveluksessa purjehtien laski laivansa
            ankkuriin Delaware-joen suussa ja purjehti pitkin Hudson-virtaa. Kun pian
            sen jälkeen hollantilaiset perustivat Hudson-virran varrelle siirtokunnan
            <span class="pageno" id="p59">[s. 59]</span>sekä kauppa-aseman
            Manhattan-saarelle, nykyiseen New Yorkiin, niin harjoittivat he sieltä päin
            turkiskauppaa etelämpänä sijaitsevan Delawaren varsilla. Olivatpa
            hollantilaiset ehtineet ennen ruotsalaisten ja suomalaisten tuloa
            rakentamaan pienen linnoituksenkin sanotun virran varrelle kauppansa
            tukemiseksi. Sen indiaanit kuitenkin hävittivät.
          </p>
          <p class="paragraph">
            Englantilaiset puolestaan väittivät koko Pohjois-Amerikan itärannikon
            kuuluvan heille Cabotien ja Raleigh’in löytöretkeilyjen perusteella. Ennen
            Uuden Ruotsin siirtolan perustamista oli heillä kaksi laajaa ja kukoistavaa
            siirtokuntaa Amerikassa: Delawaresta etelään sijaitseva Virginia ja
            pohjoisessa Uusi Englanti, nykyinen Massachusettsin valtio. Englantilaisia
            turkislaivoja purjehti niinikään Delawaressa sikäläisten indiaanein kanssa
            kauppaa tehden. Milloin heitä häirittiin ja estettiin, pitivät he sitä
            rikoksena Englannin hallitusta vastaan.
          </p>
          <p class="paragraph">
            Ruotsalaiset ja suomalaiset eivät voineet oikeuksiaan perustaa
            löytöretkeilyjen kautta saavutettuihin valtauksiin. Mutta heillä oli
            kuitenkin pätevä omistusoikeus siihen alueeseen, johon Uuden Ruotsin
            siirtokunta perustettiin, ja tämä oikeus nojautui lailliseen oston kautta
            saatuun omistukseen. Indiaanit olivat Delawaren rantamien varsinaiset
            alkuperäiset omistajat, ja heiltä ruotsalaiset ostivat tarvittavan maa-alan.
          </p>
          <p class="paragraph">
            Niin pian kuin Uuden Alankomaan kuvernööri Kieft sai tietää ruotsalaisten ja
            suomalaisten asettuneen Delawareen, lähetti hän sinne asiamiehensä
            Janssenin, jonka tuli, mikäli mahdollista, ehkäistä <span class="pageno"
            id="p60">[s. 60]</span>siirtokunnan perustamisaikeet ja koettaa saada pohjan
            miehet palaamaan takaisin omalle maalleen. Janssen väitti ainoastaan
            hollantilaisilla olevan oikeuden asettua Delawareen. Uuden Ruotsin
            siirtokunnan perustaja Peter Minuit vetosi siihen kauppakirjaan, jolla
            indiaanit luovuttivat siirtokunnalle tarpeellisen maa-alueen, niin että
            heillä sittenkin oli suuremmat oikeudet kuin hollantilaisilla. Sitäpaitsi
            oli hän (Minuit) Ruotsin hallituksen palveluksessa ja käskettävänä.
            Hollantilaiset eivät voisi asevoimaankaan turvautuen estää ruotsalaisten
            siirtokuntahanketta, sillä näillä oli laivoilla hyvä tykistö, runsaasti
            ampumavaroja ja melkoinen joukko sotamiehiä. Saamatta tarkoitustaan
            toteutumaan matkusti Janssen takaisin Uuteen Amsterdamiin.
          </p>
          <p class="paragraph">
            Niinkuin edellä on jo kerrottu, rakennettiin Uuden Ruotsin siirtokunnan
            turvaamiseksi osaksi aitauksella, osaksi muureilla ja puolustustorneilla
            varustettu Kristiinan linna samannimisen, Delawareen juoksevan joen
            varrelle. Kun se valmistui, siirrettiin laivoista kanuunat linnoituksen
            puolustustorneihin. Linnan komennon jätti Peter Minuit luutnantti Mauno
            Klingille ja aikoi palata kotimaahansa, mutta sai, kuten edellä on mainittu,
            surullisen lopun myrskyssä St. Christopherin saaren luona.
          </p>
          <p class="paragraph">
            Kristiinan linnaan jäi noin kolmisenkymmentä miestä sotilaita ja
            linnanpalvelijoita. Niinkuin uudisasukkaan elämä erämaassa on yksinäistä ja
            ikävää, samaten näitten harvojen pohjan miestenkin ensi vuoden elämä
            Amerikassa oli kaikkea muuta kuin vaihtelevaa ja hupaista. Tavallinen toimi
            <span class="pageno" id="p61">[s. 61]</span>sotamiehillä oli vuoron perään
            pitää vahtia linnan ympärillä ja väliaikoina metsästellä ja kalastella.
            Kauppayhtiön asiamiehet soutelivat Delaware-joella etsiskelemässä sisämaasta
            rannalle tulevia indiaaneja, ostaakseen heiltä majavannahkoja, sillä niitä
            silloin paljon kysyttiin kaupassa ja maksettiin kalliit hinnat. Indiaaneilta
            saatiin niitä ostaa kaikellaisilla vähäarvoisilla koru- ja vaatetavaroilla,
            lasihelmillä y. m. rihkamalla. Mikäli asiamiehet saivat nahkoja haltuunsa,
            sikäli he toivat ne linnan suojaan rakennettuun tavarahuoneeseen valmiiksi,
            lähetettäväksi Ruotsiin seuraavan siirtolaislaivan mukana.
          </p>
          <p class="paragraph">
            Toista vuotta sai Kristiinan linnan väki odottaa, ennenkuin saapui
            Delawareen lähetetty toinen retkikunta Ruotsista, tuoden tarvittavaa
            tavaraa, ampuma-aseita, sotamiehiä ja pienen joukon siirtolaisiakin. Laivan
            saapuminen Kristiinan satamaan synnytti sanoin kuvaamattoman ilon, joka oli
            molemminpuolinen. Retkikunnan mukana tullut uusi kuvernööri Peter Ridder
            iloitsi tavatessaan pienen siirtokunnan säilyneenä indiaanein maassa ja
            muittenkin vaarojen keskellä. Linnan väestö riemuitsi tavatessaan pitkästä
            aikaa maanmiehiään sekä saadessaan välttämättömiä tarpeita ja suurempaa
            turvaa olemassa-ololleen. Saapuipa vielä pappikin, pastori Roerus Torkillus
            pienen siirtokunnan hengelliseksi neuvojaksi.
          </p>
          <p class="paragraph">
            Kristiinan linnassa syntyi uutta elämää. Laivan runsas lasti kaikellaista
            tavaraa siirtokunnan tarpeeksi purettiin ja kuljetettiin varastohuoneisiin.
            Rakennettiinpa vielä kolme uutta rakennustakin linnan pihaan sekä korjattiin
            ja lujennettiin va<span class="pageno" id="p62">[s. 62]</span>rustukset.
            Uusi kuvernööri kulki alueellaan tarkastellen ja jaellen
            indiaanipäälliköille pieniä lahjoja tulonsa muistoksi ja ystävyyden merkiksi
            sekä kehoitti heitä tuomaan majavannahkansa Kristiinan linnaan, jossa ne
            ostettaisiin.
          </p>
          <p class="paragraph">
            Eräs linnan huoneista laitettiin asianmukaiseen kuntoon kirkonmenojen
            pitämistä varten. Uskonnollinen elämä oli aikakauden tunnusmerkki, ja
            jokainen kävi halulla ja ahkerasti jumalanpalveluksissa. Linnan
            rukoushuoneessa pidettiin säännölliset jumalanpalvelukset sunnuntaisin ja
            rukoushetkiä arkiaamuin ja -illoin.
          </p>
          <p class="paragraph">
            Pieni oli vieläkin Uuden Ruotsin siirtokunnan väestö, eipä päälle
            puolensadan hengen, sillä vaikkakin toisen retkikunnan mukana saapui useita
            kymmeniä sotamiehiä, linnanpalvelijoita y. m., niin samalla laivalla palasi
            melkoinen joukko takaisin kotimaahansa. Väestön vähälukuisuus haittasi
            Ruotsin etujen valvomista Delawaressa ja heikensi turkisliikettäkin, mikä
            tuottava kauppa oli hollantilaisten ja englantilaisten liikekilpailun
            esineenä. Turkisliikkeen kautta joutuivat ruotsalaiset Ridderin aikana
            yhteentörmäykseen hollantilaisten kanssa, jotka aikoivat ehkäistä
            Delawarejoella purjehtimisen ja anastaa kaupan kokonaan itselleen.
            Kuvernööri Ridder purjehti hollantilaisen Nassau-linnan komentajan puheille
            hyvin varustetun joukkonsa kanssa vaatimaan selitystä omavaltaiseen
            menettelyyn. Nassau-linnasta vastattiin tykinlaukauksella eikä ruvettu
            minkäänlaiseen sovitteluun. Ruotsalaiset, ollen sillä kertaa ylivoimaisia,
            olisivat voineet valloittaakin hollantilaisten linnan, mutta kotimaasta
            annettuja neuvoja <span class="pageno" id="p63">[s. 63]</span>noudattaen ei
            Ridder ryhtynyt hyökkäykseen, vaan poistui. Ruotsalaiset saivat sittemmin
            vapaammin harjoittaa kauppaa Delaware-joella.
          </p>
          <p class="paragraph">
            Englantilaisten turkiskauppiaitten kanssa niinikään jouduttiin ikävään
            kosketukseen. New Havenin turkiskauppiaat lähettivät asiamiehensä Lambertin
            ja Turnerin katsomaan Delawaren rantamilta sellaista paikkaa, johon
            voitaisiin perustaa englantilainen siirtola ja kauppapaikka. Nämä ostivat
            joen itärannalta kappaleen maata indiaanipäälliköiltä, mikä maa sattui
            rajatusten Uuden Ruotsin alueen kanssa. Vieläpä möivät indiaanit
            sellaistakin maata, jonka he olivat ennen antaneet ruotsalaisille.
            Englantilaisia uudisasukkaita saapui siirtolaansa Salemiin ainoastaan
            toistakymmentä perhettä.
          </p>
          <p class="paragraph">
            Uuden Ruotsin siirtokunnan harvalukuinen väestö pysyi ensimäiset kolme
            vuotta melkein sulkeutuneena Kristiinan linnan varustusten turviin. Ne
            harvat uudisasukkaat, jotka saapuivat siirtokuntaan toisen retkikunnan
            mukana, saivat itselleen maatilat linnan lähistöltä, mutta eivät vielä
            olleet ryhtyneet rakentamaan huoneita mailleen, vaan asuivat niitä linnasta
            päin. Mutta kun 1641 saapui Delawareen ensimäinen varsinainen
            siirtolaisjoukkue, nuo ennen mainitut Vermlannin suomalaiset y. m.,
            laajentui asutus ulkopuolelle Kristiinan linnan aluetta. Monet näistä vasta
            saapuneista ruotsalaisista ja suomalaisista siirtolaisista asettuivat noin
            parinkymmenen mailin etäisyyteen Delawaren länsirannalle, seutuihin, jotka
            sittemmin tunnettiin nimillä Upland ja Finland. Edellä mainittuun paik<span
            class="pageno" id="p64">[s. 64]</span>kaan olivat vuotta ennen asettuneet
            Utrechtistä tulleet hollantilaiset.
          </p>
          <p class="paragraph">
            Siirtokunnan väkiluvun kasvaminen tapahtui erittäin hitaasti. Laivat toivat
            silloin tällöin uusia tulokkaita, mutta samoilla laivoilla palasi linnan
            puolustusväkeä ja muitakin miehiä takaisin Ruotsiin. Viiden ensi vuoden
            perästä oli väkiluku ainoastaan sata henkeä, joista noin puolet asuivat
            uudistiloillaan, toinen puoli palveli linnojen puolustusväkenä ja
            kauppayhtiön asiamiehinä. Kuitenkin näitten ensi vuosien ahkeran työn
            tuloksena nähtiin Delawaren rantamilla savupirttejä, hirsihuoneita y. m.
            asutuksia. Ahkerat uudisasukkaat uurastivat aamusta iltaan voittaakseen
            viljelykselle tuota hedelmällistä, vaikkakin vaikeasti perattavaa maata.
          </p>
        </div>
        <div class="section">
          <h3 id="sectionNone22">Kuvernööri Johan Printzin aika 1643—1653</h3>
          <p class="paragraph">
            Viidennen retkikunnan mukana (1643) saapui Delawaren siirtokunnan
            kuvernööriksi tarmokas ja toimelias everstiluutnantti Johan Printz, entisiä
            kolmikymmenvuotisen sodan upseereja. Samalla laivalla saapui yhtiön
            palveluksessa toimiva, liikeasioita valvova Johan Papegoja, joka kuitenkin
            palasi hetimiten Ruotsiin, tehden tuonnempana monta matkaa Uuteen Ruotsiin.
          </p>
          <p class="paragraph">
            Sotilaan silmällä huomasi uusi kuvernööri siirtokunnan turvattomuuden
            mahdollisten hyökkäysten sattuessa, joita voivat toimeenpanna ympärillä
            asuvat, epäluotettavat indiaanit ja liikekilpailun vuoksi hollantilaisetkin.
            Printzin mukana tuli melkoinen <span class="pageno" id="p65">[s.
            65]</span>joukko uudisasukkaitakin Ruotsista ja Suomesta, jotka sijoitettiin
            siirtokunnan hedelmällisimpiin paikkoihin, etäämmäksi Kristiinan linnasta
            Delaware-joen länsirannalle, aina siihen virtaavan syrjäjoen Schuylkillin
            varsille. Näitten uudisasukasten turvaamiseksi ryhtyi Printz rakentamaan
            isompia ja pienempiä linnoituksia ja puolustustorneja, jotka samalla olivat
            yhtiön varastohuoneina ja turkiksien säilytyspaikkoina. Näistä oli tärkein
            ja lujin Elfsborgin linna Kristiinasta etelään, mikä muutamia vuosia
            tuonnempana oli toinen vahvin Uuden Ruotsin linnoista, varustettu
            kahdeksalla tykillä. Siellä oli kapteeni Sven Skuten komennettavana
            parikymmentä sotamiestä. Tinicum-saarelle rakennettiin Uusi Göteborg niminen
            linna, joka niinikään oli varustettu muureilla ja puolustustykeillä.
            Pienempiä ampumarei'illä varustettuja puolustustorneja rakennettiin
            Kristiinan pohjoispuolella Uplandissa olevaan Mondaliin, jossa oli muun
            muassa vedellä käypä jauhomylly. Indiaanein maahan johtavan vesitien:
            Schuylkill-joen rannalle rakennettiin niinikään pienemmät puolustustornit ja
            varastohuoneet: Uusi Korsholma, Uusi Vaasa ja Tornio.
          </p>
          <p class="paragraph">
            Siirtokunnan asutus alkoi levitä etupäässä Kristiinan ja nykyisen
            Philadelphian välille, mihin muutamissa vuosissa syntyi Uplandin, Finlandin,
            Tinicumin ja Ammaslandin asutuskeskukset. Kuvernööri Printz ei ollut
            tyytyväinen Kristiinan linnan asemaan, se kun oli etäämpänä valtavirran
            Delawaren varrelta ja alttiina indiaanihyökkäyksille. Printz ryhtyikin
            rakentamaan itselleen asuntoa Tinicum-saarelle, vastarakennetun Uuden
            Göteborgin linnan turviin, sellaiselle paikalle, jossa luonto tar<span
            class="pageno" id="p66">[s. 66]</span>josi puolustukseen nähden etuisuuksia
            ja josta voi sitäpaitsi hallita purjehdusta ja kaupankäyntiä
            Delaware-joella. Sitäpaitsi tämä uusi kuvernöörin asunto tuli keskemmälle
            siirtokuntaa ja lähemmäksi uudisasutuksia Uplandia, Finlandia, Ammaslandia
            ja Racoon-aluetta, noin yhdeksän mailia nykyisestä Philadelphiasta.
          </p>
          <p class="paragraph">
            Vaikka kuvernööri Printz oli sotilas ja luonteeltaan käskevä, jopa
            ankarakin, mitä luonteenominaisuutta hänen alamaisensa saivat usein kokea,
            vältti hän kuitenkin tarpeettomasti ryhtymästä riitaan naapureinsa
            indiaanein, hollantilaisten ja englantilaisten kanssa. Indiaanein kanssa
            uudisti hän tavanmukaisen ystävyyden jakamalla lahjoja päälliköille.
            Hollantilaisten ja englantilaisten kanssa onnistui hänen ensi vuosina
            pontevuudellaan ja päättäväisyydellään menetellä niin, että nämä naapurit
            oppivat antamaan arvoa ja kunnioitusta Ruotsin oikeuksille Delawaressa. Hän
            oli kirjevaihdossa Uuden Alankomaan, Virginian ja Massachusettsin
            kuvernöörien kanssa. Pienemmät turkisliikkeen y. m. kautta syntyneet
            selkkaukset koetettiin sovitella, ja kaikki saivat oikeuden harjoittaa
            liikettä Delaware-joella. Niinpä esimerkiksi Uuden Englannin eli
            Massachusettsin kuvernööri Johan Wintrop lähetti Printzille kirjeen 1644,
            selittäen Englannin oikeuksia Pohjois-Amerikan rantamaihin ja vaatien Uuden
            Ruotsin siirtokunnan alistumista englantilaisen hallinnon alle sekä
            yksinoikeutta turkiskauppaan indiaanein kanssa. Kuvernööri Printz puolestaan
            vetosi Uuden Ruotsin kauppayhtiön oston kautta saavuttamiin oikeuksiin
            Delawaren jokilaaksossa, samalla huomauttaen Englannin ja Ruotsin <span
            class="pageno" id="p67">[s. 67]</span>hallituksen ystävällisistä väleistä,
            josta syystä siirtokuntaa vastaan tähdätyt epäoikeat menettelyt voivat
            johtaa valtiot ikävyyksiin, vieläpä sotaankin keskenään. Jatkuvan
            kirjevaihdon tuloksena oli yhteisen komitean valitseminen tarkastelemaan ja
            järjestelemään siirtokuntain maanomistusoikeuksia ja kauppaetuja, sekä muita
            riidanalaisia kysymyksiä. Tähän yhteiskomiteaan tulivat englantilaisten
            edustajina Nathanael Turner ja Isack Lambert sekä Uuden Ruotsin edustajina
            kuvernööri Printz, kapteenit Mauno Kling ja Christie Boije,
            linnanvirkailijat Henrick Haygen, Gregorius van Dyck ja suomalainen Carl
            Johnsson. Komitea lienee onnistunut sovittelussaan, koskapa englantilaisten
            kanssa pysyttiin verrattain hyvissä väleissä vuosikausia.
          </p>
          <p class="paragraph">
            Delawaren asukkaat oivalsivat alusta pitäen, mikä merkitys on
            maanviljelyksellä, sillä harvassa löytyy niin viljavaa maata, kuin mitä
            täällä uudisasukas tapasi. Kuvernööri Printz oli itse innostunut
            maanviljelykseen. Kartanonsa lähelle Tinicum-saarelle raivautti hän laajan
            viljavainion, jossa hän erityisemmin kokeili tupakan ja maissin viljelystä.
            Toisenkin tilan raivautti Printz itselleen Uplandin ja Finlandin välille,
            joka sittemmin tunnettiin nimellä Printztorppa. Täällä oli hänellä kaiken
            aikaa suomalaisia työssä. Kuvernööri kehoitti uudisasukkaitakin viljelemään
            tupakkaa, neuvoenkin heitä siihen. Muutamat sitä koettivatkin viljellä,
            kuitenkin huonolla menestyksellä. Tupakan viljelys ei kuitenkaan yleistynyt
            Delawaressa. Ruotsalaiset ja suomalaiset kylvivät peltoihinsa mieluummin
            ruista ja ohraa, sillä niitä olivat he oppineet vanhassa <span
            class="pageno" id="p68">[s. 68]</span>maassa viljelemään. Suomalaiset, jotka
            sitäpaitsi ensi vuosinaan vähin kaasivat kaskeakin, tiesivät rukiista
            saavansa parhaimman sadon.
          </p>
          <p class="paragraph">
            Minkä uudisasukkaat saivat pelloiltaan viljaa, se ensi vuosina jauhettiin
            käsikivillä jauhoiksi. Sellaisia lienee ollut monessakin suomalaiskodissa,
            koskapa mainitaan suomalaisten Maunun, Juhanin ja Andreaksen omistaneen
            tällaisia myllyjä. Kristiinan linnan luona oli tuulimylly, ja toinen lienee
            ollut Uplandissa hollantilaisilla uudisasukkailla. Kuvernööri Printz
            rakennutti vedellä käyvän jauhomyllyn Mondaliin, lähelle nykyistä
            Philadelphiaa.
          </p>
          <p class="paragraph">
            Delawaren joella harjoitettavaa kaupankäyntiä varten rakennettiin Kristiinan
            satamassa kaksi pienempää purjealustakin eli luuppia. Toinen näistä
            aluksista välitti liikettä Elsfborgin linnan ympäristöllä, toinen Kristiinan
            linnan ja Tinicum-saarella sijaitsevan kuvernöörin asunnon välillä. Pari
            kertaa tehtiin matkoja ulommaksikin: Virginiaan ja Uuteen Amsterdamiin,
            josta tuotiin siirtokuntaan karjaa, hevosia sekä muitakin tarpeita.
            Edelleenkin pidettiin turkiskauppaa tuottavimpana liikkeenä, ja sitä Uuden
            Ruotsin kauppayhtiö asiamiestensä kautta erityisemmin harjoitti. Mutta tässä
            liikkeessä tarvittiin melkoista pääomaa, paljon rihkamaa, jolla vaihdettiin
            indiaaneilta majavan y. m. metsäeläinten nahkoja. Usein puuttui
            kauppayhtiöltä vaihtotavaraa, kun sen yhtiön laivat niin harvoin kävivät
            Delawaressa. Printzinkin aikana tapahtui monesti, että kun indiaanit
            sisämaista toivat turkiksia rannikolla sijaitseviin kauppapaikkoihin, ei
            ruotsalaisilla ollut vaihtotavaraa, josta syystä majavannahat joutuivat
            hol<span class="pageno" id="p69">[s. 69]</span>lantilaisten ja
            englantilaisten käsiin. Tämä seikka tuotti suurta tappiota Uuden Ruotsin
            kauppayhtiölle, vieläpä pienelle siirtokunnalle kokonaisuudessaankin.
            Eräänkin kerran, kun Ruotsista saapui siirtolaislaiva, viedäkseen
            paluumatkallaan turkiksia, oli Kristiinan linnan varastohuoneissa ainoastaan
            viisi majavannahkaa. Mutta toisella kertaa taas (1648), jolloin yhtiöllä oli
            riittävästi vaihtotavaraa, saatiin näitä kalliita turkiksia tavaton määrä, 1
            200 kappaletta, jotka lähetettiin Ruotsiin.
          </p>
          <p class="paragraph">
            Käsitöitä ja kotiteollisuutta harjoitettiin siirtokunnassa, sillä se kuului
            ajan vaatimuksiin. Suomalaiset valmistivat kotonaan taloustarpeensa, jotka
            olivat yksinkertaisia puuastioita ja työvälineitä. Uudistaloissa näki
            pahkakuppeja, tuohikontteja, pärekoppia, leilejä y. m. Virsujakin käytettiin
            jalkineina ja nahkapukuja vaatetuksena. Käsityöläisiä myöskin oli heidän
            keskuudessaan: Suutari- Olli, suomalainen pieksujen tekijä, Kello-Olli, joka
            korjaili seinäkelloja. Taitavina puutyöntekijöinä ja tynnyreitten
            valmistajina mainitaan Lauris ja Persson. Kaksi suomalaista nahkuria:
            Clement Michalson ja Hendrick parkitsivat vuotia. Michael Michaelssonilla
            oli paja, jossa valmistettiin ja korjailtiin teräaseita y. m. Johan Tomminen
            oli taitava puuseppä.
          </p>
          <p class="paragraph">
            Siirtokunnassa oli vähän aikaa lääkärikin, Hans Kock, joka saapui 1647.
            Saunassa kuitenkin paranneltiin pienempiä kipuja, niinkuin yleensä siihen
            aikaan Suomessa tehtiin. Kristiinan linnassa oli sauna, joka oli rakennettu
            1640 paikoilla. Kuvernööri Printzin kartanolle niinikään rakennettiin
            suomalainen sauna, ja samanlaisia todennäköi<span class="pageno"
            id="p70">[s. 70]</span>sesti löytyi monessa uudistalossa. Se paikka, jossa
            nykyään sijaitsee Philadelphian kaupunki, merkittiin erääseen 1648 tehtyyn
            hollantilaiseen karttaan, nimellä “Sauno”. Katsoen siihen, että niin
            suomalaisia kuin ruotsalaisiakin uudisasukkaita jo silloin asui näillä
            seuduin, voitaneen olettaa “sauno” sanan johtuvan suomalaisesta saunasta,
            joka mahdollisesti Delawaren rannalla savutessaan herätti hollantilaisten
            huomiota.
          </p>
          <p class="paragraph">
            Delawaren siirtolaisväestö jakaantui kahteen luokkaan: vapaisiin miehiin ja
            pikku rikollisiin. Vapaat miehet työskentelivät palkkaa nauttien Uuden
            Ruotsin kauppayhtiön palveluksessa taikka asuivat uudistiloillaan. Pikku
            rikollisina siirtokuntaan lähetetyt olivat tavallaan vankeja, ja sellaisina
            olivat velvoitetut työskentelemään yhtiön palveluksessa palkatta noin kolme,
            neljä tahi viisi vuotta, jonka jälkeen he saivat vapautensa. Sitten saivat
            he palata Ruotsiin, jos niin halusivat, taikka jäädä siirtokuntaan, jossa
            tapauksessa heille annettiin uudistila tavallisilla asumaehdoilla. Muutamat
            vangit pääsivät kohta palkkatoimeen. Niinpä Käkisalmesta kotoisin oleva
            kirjanpitäjä Carl Johnsson pääsi kuvernööri Printzin kirjuriksi ja nautti
            kaiken aikaa luottamusta ja kunnioitusta.
          </p>
          <p class="paragraph">
            Korkein oikeudenvalvoja ja tuomari oli kuvernööri. Varsinaista
            oikeusistuinta valamiehineen ei mainita ruotsalaisen hallinnon aikana
            olleen. Kristiinan linnassa oli vankila, jossa mainitaan eri aikoina
            istuneen Sven Vass nimisen miehen, Clement nimisen suomalaisen miehen sekä
            noituudesta ja sopimattomasta elämästä syytetyn Karin nimisen <span
            class="pageno" id="p71">[s. 71]</span>suomalaisen vaimon, joka pääsi
            pakenemaankin, eikä häntä, ison perheen äitiä, enää vangittu.
          </p>
          <p class="paragraph">
            Kuvernööri Printz, ollen pikaluontoinen ja kiivas sotaherra, joutui usein
            ikäviinkin selkkauksiin jöröluontoisten, mutta rehtien suomalaisten kanssa,
            jotka olivat valmiit velvollisuutensa tekemään ja kohtuullisen kunniankin
            antamaan esimiehelleen, mutta saattoivat vastustellakin, milloin tunsivat
            itsellään olevan siihen oikeuden. Clement niminen suomalainen osti toisilta
            suomalaisilta myllyosuuden ja laittoi myllyn omaan asuntoonsa. Tottapa tästä
            myllystä näytti tulevan kuvernöörin omistamalle Mondalin myllylle
            kilpailija, koskapa Printz kuultuaan kaupasta tulistui ja tavatessaan
            Clementin hyökkäsi hänen päälleen pidellen niin ankarasti, että mies
            poloinen sai raajarikkona siitä kärsiä elinikänsä. Sitäpaitsi hän vielä
            joutui Kristiinan linnaan. Pastori Laurentius Lock ryhtyi puolustamaan
            Clementiä ja sai aikaan sen, että hänet vapautettiin vankilasta, mutta
            mitään hyvitystä loukkauksistaan ei kovaonninen suomalainen koskaan saanut.
            Usein valitettiin kuvernöörin omavaltaisuutta ja ankaruutta. Vielä
            vuosikymmeniä myöhemminkin siirtokunnan vanhimmat asukkaat kertoivat
            tapauksista, jotka eivät olisi mahdollisia näinä aikoina. Anders Jönsson
            niminen suomalainen teki kirjallisen valituksenkin Uuden Ruotsin
            kauppayhtiön johtokunnalle, syyttäen siinä kuvernööriä siitä, että hän
            rajoitti liiaksi uudisasukkaitten oikeuksia, mikäli ne koskivat ansioita,
            kauppaa indiaanein kanssa, kalastusta ja metsästämistäkin, joita elinkeinoja
            heillä pitäisi olla oikeus harjoittaa. Tämän valituskirjan allekirjoittajina
            maini<span class="pageno" id="p72">[s. 72]</span>taan: Matts Hanson, Olof
            Stille, Johan Huiler, Hendrick Matsson, Ivar Hendrickson, Mons Monsson, Olof
            Erickson, Walerius Lohi, Hendrick suomalainen, Peter Jockin (Jokinen), Peter
            Rambo, Peter Kock (Kukko), Morten Mortenson y. m. Samassa kirjeessä
            pyydetään vielä sakko- ja rangaistusvapautta suomalaiselle, suuren perheen
            isälle Andreakselle.
          </p>
          <p class="paragraph">
            Toisaalta täytyy tasapuolisesti asioita arvostelevan tunnustaa Printzin
            olleen edistysmielisen, uutteran ja monessa suhteessa siirtokunnankin
            parasta katsovan maaherran. Niissä vaikeissa oloissa, joissa hän sai
            Ruotsista apua saamatta tulla siirtokuntansa kanssa toimeen, kehittäen sitä
            ja säilyttäen rauhan kateellisten naapuriensa kanssa, tulee näkyviin hänen
            luonteensa paremmat puolet. Hänellä oli taitoa ja tarmoa tyynnyttää
            indiaaneja ja ehkäistä hollantilaisten valloitusaikeet.
          </p>
          <p class="paragraph">
            Seurakuntaelämään nähden oli Printzin aika varsin onnellinen. Siirtokunnassa
            oli kaksi kirkkoakin: Kristiinassa ja kuvernöörin kartanolla
            Tinicum-saarella. Jälkimäinen rakennettiin 1646. Myöhemmin siihen laitettiin
            kellokin, ensimäinen laatuaan Delawaressa. Tinicumin kirkko pysyi
            käyttökunnossa vuoteen 1700. Opettajia mainitaan yhteen aikaan olleen
            kolmekin: Pastorit Christopher, Holm ja Fluviander. Näistä oli etevin
            Campanius Holm, joka kuusi vuotta siirtokunnassa viipyessään opiskeli
            indiaanein kieltä niin hyvin, että kykeni kääntämään heidän kielelleen
            Lutheruksen Vähän Katekismuksen, joka myöhemmin painettiin Ruotsissa ja
            jaettiin alkuasukkaille lahjaksi. — Holm saarnasi kummassakin sekä Tinicumin
            <span class="pageno" id="p73">[s. 73]</span>että Kristiinan kirkossa, sillä
            pastorit Christopher ja Fluviander viipyivät siirtokunnassa vain vajaan
            vuoden.
          </p>
          <p class="paragraph">
            Kuvernööri Printzin hallinnon loppuaikana oli pieni siirtokunta monessa
            vaarassa ja vaiheessa. Indiaanit surmasivat Uplandissa eräänä yönä
            uudisasukkaan vaimoineen. Tämä julma teko kiihotti niin hyvin uudisasukkaita
            kuin indiaanejakin. Oli syytä pelätä syntyvän taistelun valkoihoisten ja
            punanahkain välillä. Tämän vaaran sai Printz vältetyksi taidollaan ja
            tarmollaan. Hän nimittäin uskotteli indiaaneille, että Ruotsista oli tulossa
            suuri armeija, joka oli valmis surmaamaan joka ainoan indiaanin, jos he vain
            vähänkin vielä tekisivät häiriötä siirtokunnassa. Toisaalta lupasi Printz
            tehdä ystävyysliiton ja uudistaa rauhan indiaanein kanssa, johon nämä
            suostuivat. Sovittuaan indiaanipäällikköjen kanssa kirjoitti Printz
            Ruotsiin: “He (indiaanit) eivät luota meihin, ja me puolestamme luotamme
            heihin vieläkin vähemmän”.
          </p>
          <p class="paragraph">
            Virginian kuvernöörin Plowdenin kanssa niinikään tultiin ikävään
            kosketukseen. Seikka oli sellainen, että eräs englantilainen kauppalaiva
            harjoitti turkisliikettä ruotsalaisten kauppasatamissa, josta syystä se
            otettiin kiinni ja vietiin Kristiinan satamaan. Täällä havaittiin laivan
            kuuluvan Virginian kuvernöörille. Oli päivän selvää, että naapurina asuva
            mahtava kuvernööri tulisi lähettämään aseellisen joukon Kristiinaan, jos
            hänen laivansa siellä pidätettäisiin. Siitä syystä katsoi Printz
            viisaimmaksi laskea englantilaiset laivoi<span class="pageno" id="p74">[s.
            74]</span>neen menemään, vieläpä rahallisesti hyvitti kärsityn vahingon.
          </p>
          <p class="paragraph">
            Yllä mainitut seikat pakottivat Printziä lähettelemään yhä uusia
            avunpyyntökirjeitä valtiokansleri Oxenstjernalle ja kreivi Pietari Brahelle.
            Ellei Delawareen lähetetä mahdollisimman pian lisää sotaväkeä ja
            siirtolaisia, niin hukkaan menee Ruotsin tähän astiset aikeet siirtokunnan
            asuttamisessa ja kaupan laajentamisessa. Eivät ainoastaan hollantilaiset,
            vaan myöskin englantilaiset ahdistelevat Uuden Ruotsin kauppayhtiön
            harjoittamaa turkisliikettä, ja indiaanein taholta uhkaa niinikään alituinen
            vaara. Ruotsin hallituksen täytyy asemansa säilyttämiseksi lähettää
            vähintäin kaksisataa sotamiestä ja tuhannen siirtolaista. Eroakin pyysi
            kuvernööri toimestaan monta kertaa, eikä sitä käy ihmetteleminenkään
            tällaisissa vaikeissa oloissa, siirtokunnan väkiluvun ollessa ainoastaan 174
            henkeä.
          </p>
          <p class="paragraph">
            Hollannin kauppayhtiön ja Uuden Alankomaan ylitirehtööriksi nimitettiin
            rauhaa rakastavan Kieftin jälkeen vallanhimoinen ja käskevä Peter
            Stuyvesant. Hän päätti hankkia edustamalleen kauppayhtiölle Delawaren
            varrella mahdollisimman edulliset kauppaoikeudet, vieläpä, mikäli
            mahdollista, pakottaa Uuden Ruotsin siirtokunnan hallintonsa alle. Siinä
            tarkoituksessa saapui hän maitse sadankahdenkymmenen sotamiehen kanssa
            Delawareen, jonne samaan aikaan purjehti vähäinen hollantilainen
            laivastokin. Kirjeessään Printzille selitti tämä anastushaluinen kuvernööri
            Delawaren jokilaakson kuuluneen ennen ruotsalaisten tuloa Hollannin
            kauppayhtiölle, josta syystä Uuden Ruot<span class="pageno" id="p75">[s.
            75]</span>sin siirtokunnan oli alistuttava sanotun yhtiön hallinnon alle.
            Printz lähetti kirjeen Ruotsin hallitukselle ja varustautui aseelliseen
            vastustukseen. Hollantilaisten ylivoima ei kuitenkaan tällä kertaa ollut
            riittävä takaamaan heille voittoa, josta syystä Stuyvesant oli ryhtymättä
            taisteluun. Kuitenkin rakensivat hollantilaiset itselleen Delawaren
            rannalle, etelään Kristiinasta, lujan linnoituksen, antaen sille nimeksi
            Casimir. Tätä toimenpidettä eivät ruotsalaiset voineet estää. Linna
            varustettiin kahdellatoista tykillä, ja jätti Stuyvesant sinne kolmekymmentä
            vartiomiestä, palaten muun joukkonsa kanssa takaisin Uuteen Amsterdamiin.
          </p>
          <p class="paragraph">
            Uuden Ruotsin siirtokunnan itsenäisyys alkoi olla vaarassa, vaikkakin se
            tällä kertaa pelastui. Kuvernööri Printz sai luvan palata perheineen
            kotimaahansa, oltuaan siirtokunnan esimiehenä kymmenen vuotta. Printzin
            tytär rouva Papegoja jäi ainaiseksi siirtokuntaan, asuen ensin Printzin
            kartanossa Tinicum-saarella ja sittemmin Printztorpassa.
          </p>
        </div>
        <div class="section">
          <h3 id="sectionNone23">Siirtokunnan itsehallinnon loppuajat</h3>
          <p class="paragraph">
            Pitkän odotuksen jälkeen saapui taas 1653 siirtolaislaiva Ruotsista, tuoden
            runsaan lastin ja kolmattasataa uudisasukasta Delawareen. Tässä laivassa
            saapuivat siirtokunnan uusi kuvernööri Johan Rising, insinööri Peter
            Lindström ja luutnantti Gyllengren. Kun tämä hyvillä aseilla ja
            neljälläkymmenellä sotilaalla varustettu siirtolais<span class="pageno"
            id="p76">[s. 76]</span>laiva huomasi Delawaren rannalle rakennetun
            hollantilaisen linnoituksen, syntyi siinä kohta ilmeinen kahakka.
            Casimir-linnasta ammuttiin varotuslaukaukset ja yritettiin pelottamalla
            kääntää pohjan miehet takaisin. Mutta nämäpä eivät säikähtäneet, vaan
            halusivat ensin puhutella linnan komentajaa. Kapteeni Skute ja luutnantti
            Gyllengren sousivat muutamien sotilaitten kanssa rannalle, jossa heidät otti
            vastaan linnan komentaja. Ruotsalaiset nyt puolestaan vaativat
            hollantilaisia antautumaan, sillä heillä oli ylivoima ja enempi aseitakin.
            Eikä siinä hollantilaisten auttanut muu kuin antautuminen. Casimir-linna
            muutettiin ruotsalaiseksi varustukseksi nimellä “Kolminaisuuden linna”.
          </p>
          <p class="paragraph">
            Kristiinan linnan ulkopuolinen alue mitattiin kaupungin paikaksi ja jaettiin
            tonteiksi. Oli tarkotus perustaa tähän Uuden Ruotsin kaupan ja hallinnon
            keskus, varsinainen kauppakaupunki. Sinne kehotettiin käsityöläisiä ja
            teollisuuden harjottajia ja kauppamiehiä asettumaan.
          </p>
          <p class="paragraph">
            Siirtolaiset pyrkivät kuitenkin mieluummin maalle, jossa he saivat itselleen
            edullisilla ehdoilla uudistiloja. Yhtiön hallinnolla oli paljon puuhaa,
            ennenkuin nuo kolmattasataa siirtolaista saatiin sijoitetuiksi vastaisiin
            asuntoihinsa. Muutamat asettuivat vanhempiin asumapaikkoihin, toiset
            siirtyivät siirtokunnan etäisimpiin alueisiin: New Castleen, Wiccacoon,
            Racooniin, Molikkamäelle ja Repapoon. Marylandin puolellekin: Elk-joelle ja
            Brandyviniin asettui siirtolaisia, etupäässä suomalaisia, kuten Turusen
            veljekset ja muitakin.
          </p>
          <p class="paragraph">
            Indiaanein kanssa uudisti vasta saapunut kuver<span class="pageno"
            id="p77">[s. 77]</span>nööri Rising ystävyysliiton jakamalla päälliköille
            tavanmukaisia lahjuksia. Vieläpä heidät kutsuttiin Kristiinan linnaankin
            kestivieraiksi. Myöskin englantilaisten siirtokuntain kuvernöörien kanssa
            oltiin ystävällisessä kirjevaihdossa.
          </p>
          <p class="paragraph">
            Siirtokunnan sisäinen hoito järjestettiin sillä lailla, että erityiset
            miehet valittiin huolehtimaan niinhyvin uudisasukasten edistymisestä kuin
            yhtiönkin eduista ja omaisuudesta. Anders Olfson sai toimekseen valvoa
            yhtiön omistamia tiluksia. Peter Hansson tuli maanviljelysneuvojaksi
            uudisasukasten keskuuteen ja Johan Stålkofta yleisten rakennusten
            tarkastajaksi. Siirtolaiset saivat itselleen maata sillä ehdolla, että
            vuosittain raivaisivat määrätyn alan ja suorittaisivat erinäisiä työpäiviä
            yhtiölle. Määrävuotten kuluttua saivat he täyden omistusoikeuden asumiinsa
            maihin. Tällainen maansaantijärjestelmä on vieläkin voimassa Amerikassa
            homesteadeja otettaessa valtiolta. Yhtiön omistamia raivattuja maita
            annettiin niinikään vuokralla viljeltäviksi, ja mainitaan suomalaisen Maunu
            Monssonin Uplandissa viljelleen tällaista vuokramaata.
          </p>
          <p class="paragraph">
            Asutuksen laajetessa tarvittiin lisää kaikenlaisia työvälineitä, kotieläimiä
            y. m. Vaikka siirtolaislaivat toivatkin Ruotsista hevosia ja nautaeläimiä,
            oli niistä kuitenkin ainainen puute. Yhtiön omistamilla laivoilla haettiin
            naapurisiirtokunnasta kaksikin eri kertaa hevosia, vetojuhtia, nautaeläimiä
            ja maanviljelyskaluja. Hevonen maksoi yhdeksänkymmentä majavannahkaa,
            vetojuhdat puolet siitä. Kotimaasta Ruotsista tuotiin pari kertaa tiilejäkin
            siirtokuntaan, mutta sittemmin ruvettiin niitä itse siellä valmistamaan.
            Nama Killin koskeen laittoi<span class="pageno" id="p78">[s. 78]</span>vat
            muutamat vauraammat asukkaat sahamyllynkin. Niinikään mainitaan
            Turtle-Killsin koskessa olleen jauho- ja ryynimyllyn, jonka omistivat Johan
            Stålkofta, L. Peterson ja Hans Block.
          </p>
          <p class="paragraph">
            Uuden Ruotsin itsehallinnnon viime vuotena oli asukasluku 368 henkeä. Suuri
            enemmistö tästä väestä asui maatiloillaan. Linnojen puolustusväkenä ja
            palvelijoina laskettiin olevan noin satakunta henkeä. Tämä väestö asui hyvin
            hajallaan toistasadan mailin pituisella alueella molemmin puolin Delawarea.
            Laajat olivat uudisasukkaitten laitumet, josta syystä hyvinvointi ripeästi
            kasvoi. Kuitenkin mainitaan muutamien nauttineen yleistä apuakin. Sellaisia
            oli suomalainen Karin lapsineen, sokea Kirsti, Paulssonin vanhus ja
            Johnssonin orpotyttö.
          </p>
          <p class="paragraph">
            Niin kauan kuin siirtokunta kuului Uuden Ruotsin kauppayhtiölle ja oli
            kotimaisen hallituksen turvissa, saapui sinne opettajia useilla
            siirtolaislaivoilla. Mutta nämä viipyivät siellä vain lyhyen ajan. Tällaisia
            mainittakoon Peter Hjort ja Mathias Nertius. Pisinaikainen kaikista
            siirtokunnan papeista oli Laurentius Lock, joka hoiti sikäläisiä seurakuntia
            neljäkymmentäyksi vuotta, kuolemaansa saakka 1688. Hän sai yksinäänkin
            hoitaa seurakuntia toistakymmentä vuotta. Enimmäkseen saarnaili hän
            Uplandissa, Finlandissa ja Racoonissa, asuen suomalaisten keskuudessa. Monet
            seikat viittaavat siihen, että hän osasi puhua suomen kieltäkin, koskapa
            häntä väliin asiakirjoissa kutsutaan suomalaisten papiksi, ja hänen toinen
            vaimonsa oli suomalainen.
          </p>
        </div>
        <div class="section">
          <h3 id="sectionNone24">Hollantilaiset valloittavat Delawaren</h3>
          <span class="pageno" id="p79">[s. 79]</span>
          <p class="paragraph">
            Kun Uuden Alankomaan kuvernööri Peter Stuyvesant sai tietää Casimir-linnan
            tulleen ruotsalaisten käsiin, ryhtyi hän viipymättä sellaisiin
            toimenpiteisiin, joiden tarkoituksena oli Delawaren siirtokunnan
            valloittaminen. Vuosi 1654 käytettiin laivain varustamiseen tarpeelliseen
            hyökkäyskuntoon ja sotamiesten keräämiseen. Varustuksia koetettiin pitää
            salassa, ettei Ruotsista osattaisi lähettää sotaväkeä Delawareen. Kuvernööri
            Rising sai kuitenkin tietoonsa naapurinsa varustelut ja koetti puolestaan
            vahvistaa Uuden Ruotsin linnoituksia, toivoen pian saavansa lisäväkeä
            Ruotsista.
          </p>
          <p class="paragraph">
            Syksyllä 1655 saapui Stuyvesant hyvin varustetulla laivastollaan Delawareen
            ja piiritti Kolminaisuuden linnan. Hänellä oli mukanaan noin 600 tahi 700
            sotamiestä ja runsaasti ampumavaroja. Kolminaisuuden linnassa oli kapteeni
            Skuten komennettavana ainoastaan kaksikymmentä sotamiestä. Kuvernööri Rising
            koetti sinne lähettää pienen lisäjoukon, kymmenen miestä, mutta nämä
            joutuivat hollantilaisten vangeiksi. Linnan puolustajat huomasivat vastassa
            olevan ylivoiman niin suureksi, ettei ollut mitään mahdollisuutta
            menestykselliseen puolustukseen. Saatuaan kunnialliset ehdot antautuivat he
            aseitaan käyttämättä.
          </p>
          <p class="paragraph">
            Voiton innossaan purjehtivat hollantilaiset Kristiinaan, jonka linnan he
            viipymättä piirittivät. Stuyvesant kehotti suosiolla antautumaan, koskapa
            vastustus vain tuottaisi omaisuuden ja ihmishenkien hukkaa hyödyttämättä
            ruotsalaisia. Syntyi <span class="pageno" id="p80">[s. 80]</span>muutamia
            päiviä kestävä neuvottelu näitten kahden siirtokunnan kuvernöörien kesken.
            Rising vetosi Ruotsin oikeuksiin siinä, että sen kauppayhtiö oli oston
            kautta hankkinut itselleen ja siirtokunnalleen oikeudet Delawaren
            jokilaaksoon. Näitten oikeuksien väkivaltainen anastaminen voi johtaa
            Ruotsin ja Hollannin valtakunnat keskenään sotaan, jota siirtokuntien tulisi
            välttää. Stuyvesant vaati vain antautumaan, ollenkaan välittämättä
            vetoamisista kansainvälisiin oikeuksiin. Kuitenkin hän lupasi kaikille Uuden
            Ruotsin asukkaille heidän yksityisomaisuutensa sekä linnan puolustusväelle
            suojeluksen ja hollantilaisilla laivoilla vapaan matkan Europaan. Sitäpaitsi
            saisi kuvernööri Rising viedä siirtokuntaa koskavat asiakirjat mukanaan
            Ruotsiin. Mutta Uuden Ruotsin kauppayhtiön omaisuus ja yleiset rakennukset
            lankeaisivat Hollannin kauppayhtiölle. Uudistiloillaan asuvat suomalaiset ja
            ruotsalaiset saisivat vuoden sisällä päättää haluaisivatko he, vannottuaan
            uskollisuudenvalan Hollannin hallitukselle, jäädä siirtokuntaan vai palata
            takaisin kotimaahansa. Niinikään vakuutettiin ruotsalaisille ja
            suomalaisille täydellinen uskon vapaus, johon sisältyi luterilaisen uskon
            säilyttäminen Augsburgin uskontunnustuksen mukaan y. m. Näitten ehtojen
            vakuudeksi laadittiin antautumisvälikirja, jonka allekirjoittivat molemmat
            kuvernöörit. Ilman kalvan kalsketta ja veren vuodatusta päättyi tämä
            valloitussota, ja Uuden Ruotsin siirtokunta laskettiin Hollannin
            kauppayhtiön hallinnon alle, Stuyvesantin ollessa itse korkeimpana
            käskynhaltijana.
          </p>
          <p class="paragraph">
            Hollantilaisilla laivoilla kuljetettiin kuvernööri <span class="pageno"
            id="p81">[s. 81]</span>Rising, Kristiinan ja Kolminaisuuden linnojen
            puolustusväki ja linnanpalvelijat ensin Uuteen Amsterdamiin ja sieltä
            edelleen Europaan. Omasta pyynnöstään saivat siirtokuntaan jäädä kapteeni
            Sven Skute, luutnantti Gyllengren ja pastori Laurentius Lock. Uudisasukkaat
            jäivät melkein poikkeuksetta siirtokuntaan, haluamatta jättää rakkaiksi
            tulleita asutuksiaan.
          </p>
          <div class="image">
            <img src="images/kuva-3.jpg" alt="">
            <p>WICCACON KIRKKO, rakennettu 1677; oli kolmas puolustustornin tapaan rakennettu kirkko siirtokunnassa.</p>
          </div>
          <div class="image">
            <img src="images/kuva-4.jpg" alt="">
            <p>WICCACON ELI PHILADELPHIAN UUDEMPI KIRKKO, valmistui 1700; on nykyäänkin käyttökuntoinen. Tunnetaan nimellä “Gloria Dei kirkko”.</p>
          </div>
          <p class="paragraph">
            Kun Uuden Ruotsin siirtokunta oli jo joutunut hollantilaisten valtaan,
            saapui vielä 1655 Ruotsista yksi siirtolaislaiva Delawareen, tuoden mukanaan
            toistasataa siirtolaista, joitten joukossa oli lähes sata Vermlannin
            suomalaista. Tämä laiva matkustajineen joutui luonnollisesti siirtokuntaa
            hallitsevien hollantilaisten vangiksi. Lähelläpä oli, ettei kaikkia heitä
            lähetetty takaisin Ruotsiin. Kuitenkin monien sovittelujen perästä
            sallittiin laivalla tulleitten varsinaisten siirtolaisten astua maihin
            Delawaressa ja asettua uudisviljelijöiksi maanmiestensä keskuuteen. Mutta
            retkikuntaan kuuluvat sotamiehet, laivan päälliköt y. m. lähetettiin
            takaisin Ruotsiin. Laiva lastineen vietiin Uuteen Amsterdamiin ja joutui
            Hollannin kauppayhtiön omaisuudeksi.
          </p>
          <p class="paragraph">
            Tämä toistasataa henkeä käsittävä siirtolaisjoukko lisäsi tuntuvasti
            siirtokunnan väkilukua. Kun sitäpaitsi näitten joukossa oli puolisen sataa
            naista, niin seurasi siitä, että alkoi muodostua koteja suomalaisten ja
            ruotsalaisten keskuuteen Amerikassa. Tämä väestö jäikin ainaiseksi asumaan
            Delawareen.
          </p>
          <p class="paragraph">
            Vaikkakin edellä mainittua retkeä on pidettävä viimeisenä varsinaisena
            siirtolaisten matkana <span class="pageno" id="p82">[s. 82]</span>Ruotsista
            Delawareen, niin saapuipa sentään seuraavan parinkymmenen vuoden sisällä
            vielä muutamia pienempiä joukkoja taikka yksityisiä hollantilaisilla
            laivoilla Amerikaan. Kerrankin kokoontui Vermlannin suomalaisia toistasataa
            henkeä käsittävä joukko Hollantiin pyrkiäkseen Delawareen. Näitten johdosta
            syntyi kirjevaihto Hollannin ja Ruotsin hallitusten välillä. Suomalaiset
            määrättiin palaamaan takaisin omille laitumilleen. Moniaat seikat viittaavat
            kuitenkin siihen, että osa näistä suomalaisista pääsi hollantilaisilla
            laivoilla haluamaansa Amerikaan. Kapteeni Peter Lucassonin mukana saapui
            1663 kolmekymmentäkaksi Vermlannin suomalaista Delawareen. Tämä lienee
            viimeinen siirtolaisjoukkue edellä mainittuun siirtokuntaan Ruotsista ja
            Suomesta. Kaikkiaan lienee saapunut eri retkikuntien laivoilla noin tuhannen
            ruotsalaista ja suomalaista Delawareen. Hollantilaisten hallinnon aikana
            laskettiin heitä olevan noin kuusisataa henkeä, joista asekuntoisia miehiä
            satakolmekymmentä. Tuhannesta siirtokuntaan saapuneesta palasi takaisin
            Ruotsiin nelisensataa henkeä, enimmäkseen sotilaita ja linnojen
            palvelusväkeä. Siirtokuntaan jääneestä väestöstä toisen puolen muodostivat
            suomalaiset, joita kaikkiaan saapui siihen aikaan Amerikaan kolmesataa
            henkeä, jotka harvoja poikkeuksia lukuun ottamatta jäivät ainaiseksi
            siirtokuntaan.
          </p>
          <p class="paragraph">
            Delawaren siirtokunnan hallinnon järjestivät hollantilaiset siten, että
            varakuvernöörinä hoiti paikallisia asioita Jacob Alrich, asuen Kristiinassa.
            Mutta monet tärkeimmät asiat ratkaisi Uuden Alankomaan kuvernööri Stuyvesant
            itse. Ensi vuo<span class="pageno" id="p83">[s. 83]</span>sinä epäilivätkin
            hollantilaiset niin ruotsalaisia kuin suomalaisiakin, peläten heidän
            indiaanein taikka englantilaisten kanssa liittoutuneina tekevän kapinan.
            Tähän pelkoon ei ollut vähääkään aihetta. Uudisasukkaat olivat rauhallisia.
            Ainoastaan siitä voitaisiin heitä syyttää, etteivät he kiirehtineet
            vannomaan uskollisuuden valaa Hollannin hallitukselle, mutta siihen taas oli
            syynä pitkät, vaikeat matkat ja hajanaiset olot.
          </p>
          <p class="paragraph">
            Muutamassa vuodessa saavuttivat kuitenkin Delawaren uudisasukkaat
            hollantilaisten luottamuksen. Varsinkin komisarius Willem Beckman, joka
            Alrichin kuoleman jälkeen varakuvernöörinä hoiti siirtokuntaa, näyttää
            luottaneen heihin täydellisesti. Apulaisena ja kielenkääntäjänä oli hänellä
            suomalainen Anders Jörken (Yrjönpoika). Siviilihallintoa ja oikeusistuinta
            hoiti eräs Beckman kuvernööri Stuvesantin alavirkamiehenä.
            Paikallishallinnon halpoittamiseksi valittiin erinäisiin virkoihin
            ruotsalaisia ja suomalaisia, joista mainittakoon kapteeni Sven Skute,
            luutnantti Gyllengren, Peter Rambo, Peter Kock, Anders Dalbo ja Olof Stille.
            Veroina tuli suorittaa uudisasukasten noin kuusi guldenia henkilöä kohden.
          </p>
          <p class="paragraph">
            Jo Printzin aikana ja myöhemmin rauhattomina aikoina muutti moniaita
            suomalaisia ja ruotsalaisia Marylandin puolelle, Elk Riverille ja
            Brandyvineen. Kun siirtokuntaan taas palautui rauhallisemmat ajat, niin
            muuttivat he takaisin Olof Stillen johtamina ja saivat uudistiloja
            Passayuong-puron varrelta. Marylandiin jäi kuitenkin muutamia suomalaisia:
            Johan Turunen, Marcus ja Johan <span class="pageno" id="p84">[s.
            84]</span>Tomminen ja Abram niminen sotamies. Johan Tomminen oli taitava
            nikkari.
          </p>
          <p class="paragraph">
            Siirtokunnassa tapahtui silloin tällöin asioita, jotka johtivat asianomaiset
            oikeuteen. Niinpä Altoonan oikeudessa syytettiin suomalaista Evert
            Hendricksonia siitä, että hän syyttä ja suotta oli hyökännyt rauhallisen ja
            hyvänsuovan Jyrisen (Urrinen) Kynin päälle ja pidellyt häntä pahasti.
            Oikeudessa jossa oli todistajana muun muassa suomalainen Andies Andiesson,
            kävi ilmi se, että syytetty Evert Hendrickson oli yleisesti paikkakunnalla
            tunnettu riitapukari ja rauhanhäiritsijä sekä kaikin puolin vastuksellinen
            ja yleistä häiriötä synnyttävä naapuri, joka saattoi mennä kenen taloon
            tahansa tappelua ja riitaa haastamaan. Evert Hendrickson tuomittiin sakkoon
            ja poistumaan paikkakunnalta. Maksettuaan sakkonsa muutti hän Crane Hookiin
            ja oli myöhemmin osallisena “pitkän suomalaisen” kapinahankkeessa.
          </p>
          <p class="paragraph">
            Rauhantuomari Israel Helmin niskaan niinikään hyökkäsi lakituvassa Oele
            Oelsen niminen uudisasukas, repien vaatteita, mutta ei saanut aikaan
            ruumiillista vahinkoa. Hänet tietysti tuomittiin heti raskaaseen
            rahasakkoon. Suuren perheen isänä ja vähävaraisena miehenä sai hän myöhemmin
            sakkonsa anteeksi.
          </p>
          <p class="paragraph">
            Suomalaisten joukossa löytyi eräs perhe, joka eli alinomaisessa epäsovussa
            ja riidassa. Kaiken lisäksi rääkkäsi mies vaimoaan, antoi aikatavasta
            selkäänkin ja lopuksi ajoi pois kotoaan. Oikeudessa esiintyi miestä vastaan
            muitakin raskauttavia asioita, muun muassa siveysrikoksia, josta <span
            class="pageno" id="p85">[s. 85]</span>syystä vaimolle annettiin avioero ja
            puolet yhteisestä omaisuudesta. Tämä 1661 myönnetty avioero oli ensimäinen
            laatuaan Delawaressa.
          </p>
          <p class="paragraph">
            Pastori Laurentius Lock joutui ikävyyksiin, vieläpä tekemisiin oikeuden
            kanssakin. Hänen vaimonsa karkasi Jacob Joughin kanssa, ja he menivät
            asumaan joen toiselle puolelle suomalaisen Andries Hendricksenin
            uudistaloon. Mutta kun heidän olonsa tuli siellä tunnetuksi, pakenivat he
            Virginiaan ja sieltäkin kauemmaksi Uuteen Englantiin. Pastori Lock,
            saadakseen lapsilleen hoitajan, meni uusiin naimisiin, ennenkuin oli saanut
            laillista eroa entisestä vaimostaan. Kun hän sitäpaitsi vielä vihki erään
            parikunnan ilman asianomaiselta oikeudelta hankittua vihkilupaa, niin joutui
            hän syytteeseen ja tuomittiin sakkoon. Israel Helm koetti selittää
            oikeudessa, että Ruotsissa ja Suomessa juuri papit antoivat vihkiluvan ja
            vihkivät parikunnat. Pastori vetosi asiansa kuvernööri Stuyvesantiin
            selittäen siirtolaispapin vaikeuksia hänen hoitaessaan hajanaisia
            seurakuntia sekä että hän suuren perheen isänä oli kykenemätön maksamaan
            sakkoaan, jonka vuoksi hän pyysi sitä anteeksi. Kuvernöörin kirje komisarius
            Beckmanille määrää sakon annettavaksi anteeksi ja pastorin vapautettavaksi
            kaikista syytöksistä.
          </p>
          <p class="paragraph">
            Hollantilaisten hallitus Delawaressa tuli lyhytaikaiseksi, kestäen vain
            yhdeksän vuotta. Tapausten kulku saattoi Amerikassa asuvat ruotsalaiset ja
            suomalaiset Englannin hallituksen alle.
          </p>
        </div>
        <div class="section">
          <h3 id="sectionNone25">Englantilaiset valloittavat Uuden Alankomaan</h3>
          <span class="pageno" id="p86">[s. 86]</span>
          <p class="paragraph">
            Englannin nouseva kauppa- ja maailmanvalta, jolla oli laajoja alueita ja
            kukoistavat siirtokunnat Pohjois-Amerikassa, oivalsi hollantilaisten
            hallussa olevan Hudson-virran ja sen sataman tärkeyden kauppaan ja
            puolustukseen nähden. Englantilaisille siirtokunnille oli epäturvallista,
            kun siinä välillä oli Hollannin siirtokunta, joka liittoutuneena indiaanein
            taikka ranskalaisten kanssa saattoi asettaa Uuden Englannin siirtokunnat
            alttiiksi hyökkäykselle ja valloitukselle. Nämä seikat aiheuttivat sen, että
            Englanti päätti valloittaa hollantilaiset alusmaat Pohjois-Amerikassa.
          </p>
          <p class="paragraph">
            Yorkin herttua James, Englannin kuninkaan Kaarlo II:n veli, saapui 1664
            vahvalla laivastolla Amerikaan ja ankkuroi Long Islandin rannikolle, Uuden
            Alankomaan siirtokunnan etuvarustusten luokse. Hän ryhtyi piirittämään Uutta
            Amsterdamia, Amerikassa olevaa Hollannin hallituksen keskustaa. Kuvernööri
            Stuyvesantilla sattui tällä kertaa olemaan vain kaksisataa sotamiestä
            käytettävänä siirtokuntansa puolustamiseen ja hyvin rajoitettu määrä
            ampumatarpeita. Englantilaisten ylivoima oli ainakin kymmenkertainen. Yorkin
            herttua niin ollen kehoitti suosiolla antautumaan, luvaten hollantilaisille
            suojeluksen ja yksityisomaisuuden turvan. Hollannin kauppayhtiön omaisuus ja
            yleiset rakennukset lankeaisivat voittajalle. Stuyvesant joutui nyt aivan
            samaan asemaan, kuin hän itse oli pakoittanut Uuden Ruotsin komentajan
            Risingin alistumaan, nimittäin antautumaan <span class="pageno" id="p87">[s.
            87]</span>vasten tahtoaan ja jättämään siirtokuntansa vieraan vallan
            haltuun. Aseellinen puolustus näet oli aivan turhaa, jota paitsi Uuden
            Alankomaan asukkaat peläten omaisuutensa tuhoamista vastustivat aseelliseen
            vastarintaan ryhtymistä ja vaativat Stuyvesantia antautumaan. Siihen hän
            suostuikin, ja niin päättyi tämäkin valloitussota verta vuodattamatta.
            Englannin haltuun tulivat täten Uuden Alankomaan siirtokunta Hudson-virran
            varrella ja Uuden Ruotsin siirtola Delawaressa.
          </p>
          <p class="paragraph">
            Englantilaiset valloitettuaan Uuden Alankomaan ja sen satamapaikan Uuden
            Amsterdamin, muuttivat tämän nimen valloittajan Yorkin herttuan kunniaksi
            New Yorkiksi. Useat muutkin paikat saivat englantilaisia nimiä: Kristiinasta
            tehtiin Altoona, Uplandista Chester, Finlandista Marcus Hook j. n. e.
          </p>
        </div>
        <div class="section">
          <h3 id="sectionNone26">Englannin hallituksen järjestely Delawaressa</h3>
          <p class="paragraph">
            Syyskuulla 1664 purjehti englantilainen kapteeni Edward Carr, Delawaren
            varakuvernööriksi nimitettynä, saattamaan ruotsalaisten ja suomalaisten
            tietoon siirtokunnan tästä lähtien kuuluvan Englannin hallituksen alle sekä
            vaatimaan asukkailta uutta uskollisuudenvalaa. Delawaren väestölle
            ilmoitettiin, ettei siirtokunnan paikallisessa hallituksessa tulisi
            erityisempiä muutoksia tapahtumaan. Asukkaat saisivat säilyttää uskontonsa,
            kielensä, kansallisuutensa, tapansa, omaisuutensa ja nauttia yleensä
            samanlaisia oikeuksia, kuin naapurina asu<span class="pageno" id="p88">[s.
            88]</span>vat Virginian siirtokunnan asukkaat nauttivat. Kuuden kuukauden
            kuluessa tuli asukasten vannoa Englannin hallitukselle uskollisuudenvala.
          </p>
          <p class="paragraph">
            Uskollisuuden valan olivat suomalaiset ja ruotsalaiset valmiit tekemään
            uudelle hallitukselle, niin ettei siinä erityisempiä vaikeuksia syntynyt
            viranomaisille, paitsi viivytyksiä, sillä uudisasukkaat ovat tällaisissa
            asioissa hitaita, eikä heillä aina ole tilaisuuttakaan saapua
            oikeuspaikalle. Mutta sitten annettiin määräys maitten omistuskirjain
            uudistamisesta. Joilla oli kiinnityskirjat, niiden tuli vaihtaa ne
            englanninkielisiin ja merkitä oikeuskirjoihin. Niiden, joilta kokonaan
            puuttui kirjallista oikeutta maihinsa, täytyi siinä tapauksessa todistaa
            asuneensa maitaan määrätyn ajan, saadakseen itselleen laillisen
            omistusoikeuden. Tämä asia synnytti muutamia vaikeuksia ja ikävyyksiä,
            varsinkin sivukylissä. Alettiin levittää huhua, että uudisasukkailta
            anastettaisiin maat ja asutukset. Tällainen epäluulo oli aivan aiheeton,
            sillä hallitus päinvastoin tahtoi kiinnityskirjain antamisen kautta
            ainaiseksi taata uudisasukkaitten oikeudet heidän maihinsa ja merkitä ne
            lakivoipaisessa järjestyksessä kirjoihinsa.
          </p>
          <p class="paragraph">
            <i>Pitkän suomalaisen kapinanhanke.</i> Eräs Marcus Jacobus, joka kehui
            olevansa Königsmarkin kreivin poika Ruotsista, alkoi levitellä valheita ja
            epäluottoa herättäviä puheita Englannin hallitusta vastaan. Hän sai
            kumppanikseen varakkaan suomalaisen uudisasukkaan Marcus Collmannin, joka
            osasi myöskin indiaanein kieltä. Yhdessä he kiertelivät suomalaisten,
            ruotsalaisten ja hollantilaisten luona Uplandissa, Finlandissa ja Crane
            Hookis<span class="pageno" id="p89">[s. 89]</span>sa kehotellen
            uudisasukkaita kapinaan Englannin hallitusta vastaan, missä hommassa heitä
            tulisivat auttamaan indiaanit. Asia tuli englantilaisten viranomaisten
            tietoon ja kumpainenkin mies määrättiin vangittavaksi. Marcus Jacobus, jota
            ensimäisessä syytöskirjeessä kutsutaan “pitkäksi ruotsalaiseksi”, mutta
            myöhemmin “pitkäksi suomalaiseksi”, saatiin kiinni ja asetettiin
            syytteeseen. Marcus Collman pakeni indiaanein keskuuteen.
          </p>
          <p class="paragraph">
            Oikeudessa, jota käytiin lokakuulla 1669, tuomittiin “pitkä suomalainen”
            sopimattomista ja valheellisista puheistaan hallitusta vastaan sekä kansan
            kiihoittamisesta kärsimään ensin raipparangaistus ja sen jälkeen
            lähetettäväksi Barbadossaarelle Englannin vankilasiirtolaan. Talvella kärsi
            hän raipparangaistuksensa ja lähetettiin senjälkeen Barbadokseen.
          </p>
          <p class="paragraph">
            Uudisasukkaatkin saivat kärsiä tästä luullusta kapinahankkeesta, vaikka
            eivät he olleetkaan taipuneet kapinoimiseen. Kuitenkin jonkinlaista
            osallisuutta lienee tässä vaaralliselta näyttävässä asiassa ollut heillä,
            koskapa aina viiteenkymmeneen henkeen nouseva joukko suomalaisia,
            ruotsalaisia ja hollantilaisia sakotettiin, toisia lievemmin, toisia aina
            tuhanteen guldeniin saakka. Kapinahankkeen toinen päähenkilö Marcus Collman
            säästyi kokonaan kaikista rangaistuksista, sillä hänen saavuttuaan muutaman
            vuoden perästä takaisin kotiinsa, oli asia unohtunut, taikka englantilaiset
            olivat havainneet tämän asian olleen ei läheskään niin vaarallista ja
            pelättävää laatua, kuin se ensimältä oli näyttänyt.
          </p>
        </div>
        <div class="section">
          <h3 id="sectionNone27">Suomalaiset ja ruotsalaiset luottotoimissa</h3>
          <span class="pageno" id="p90">[s. 90]</span>
          <p class="paragraph">
            Siirtokunnan sisäisen hallinnon kehittyessä saavuttivat Delawaren vanhimmat
            siirtolaiset ajan pitkään täydellisen luottamuksen. Uplandin oikeudessa,
            joka kuninkaan käskystä ja nimessä pidettiin 1676, nimitettiin
            siviilihallintoa varten jonkinlainen lautakunta, jossa esimiehenä tuli
            olemaan varakuvernööri Edward Carr ja hallituksen edustajana kapteeni Johan
            Collier sekä jäseninä Peter Alrich, Otto Ernest Cock, Peter Rambo, Israel
            Helme, Peter Kock (Kukko), Lesse Andrie ja Oele Svenn.
          </p>
          <p class="paragraph">
            Kaikenlaisiin paikallisiin luottamustoimiin valittiin niinikään Uuden
            Ruotsin vanhimpia asukkaita, niinkuin esimerkiksi rauhantuomareiksi New
            Castlen piiriin Hans Block ja Johan Molikka (Mulilla), Delawaren
            jokialueelle Peter Rambo, Laes (Lassi) Andries, Wolle (Valee) Swaine ja
            Israel Helme. Tiekomisareiksi nimitettiin Peter Yokehane (Jokinen) Andrew
            Rambo ja Erick Mollika (Molikka).
          </p>
          <p class="paragraph">
            Englannin hallitus noudatti oikeuden ja kristillisyyden periaatteita, ja
            uudisasukkaat yleensä tunsivat itsensä verrattain onnellisiksi sellaisen
            hallituksen turvissa. Aikakautta kuvaavaa on seuraava julistus, jonka
            hallitus antoi Uplandin oikeudessa 1682. Siinä muun muassa sanotaan: “Olkoon
            kaikille tiettävä, että uskonnon pilkkaaminen ja vainoominen on kokonaan
            ankarasti kielletty ja että hallituksen luottamustoimiin ei oteta pilkkaajaa
            eikä sellaista, joka kieltää Jeesuksen Kristuksen. Jumalan pilkkaaminen
            rangaistaan. Sunnuntai on vietettävä lepopäivänä. Vanhoja tulee kunnioittaa.
            <span class="pageno" id="p91">[s. 91]</span>Väkijuomain myynti indiaaneille
            on ankarasti kielletty. Samoin kielletään miekkailut, kaksintaistelut,
            nyrkki- ja kukkotappelut, kortinpeluu, arpomiset, lotterit y. m. sellaiset.
            Rauhanhäiritseminen, siveetön puhe ja kielenkäyttö sakon uhalla kielletään.”
          </p>
          <p class="paragraph">
            Niinikään suositteli hallitus maanviljelyksen edistämistä Delawaressa,
            tarjoten uudisasukkaille lisää maita erittäin edullisilla ehdoilla.
            Seurauksena olikin, että melkein kaikki silloiset suomalaiset ja
            ruotsalaiset ottivat itselleen hyvinkin suuret alat maita turvatakseen
            lastensa aseman siirtokunnassa.
          </p>
        </div>
        <div class="section">
          <h3 id="sectionNone28">Philadelphian kaupungin perustaminen</h3>
          <p class="paragraph">
            Delawaren jokilaaksoon perustettiin 1682 suuri kveekarien siirtokunta, josta
            myöhemmin kehittyi Pennsylvanian laaja valtio. William Penn, tämän
            siirtokunnan perustaja, oli englantilaisen amiraalin poika, joka jo nuorella
            iällään kääntyi tähän veljellisyyttä ja rauhaa rakastavaan kveekarien
            lahkokuntaan. Kun heitä Englannissa vainottiin, halusivat he muuttaa
            Amerikaan. William Penn, jolle Englannin hallitus hänen isä vainajansa
            ansioista oli melkoisesti velkaa, sai sen korvaukseksi laajat maa-alueet
            Amerikasta Delaware-joen länsipuolelta kveekarien siirtokunnan perustamista
            varten. William Penn joukkoineen astui maihin ensin New Castlessa, jossa
            kutsuttiin oikeustalolle alkuperäiset uudisasukkaat ruotsalaiset ja
            suomalaiset ja heille luettiin hallituksen kirje ja esitettiin uutten
            tulok<span class="pageno" id="p92">[s. 92]</span>kaitten siirtokunta-aie.
            Siitä purjehti joukko Uplandiin, jossa taas pidettiin edellämainitun
            tapainen kokous. Suomalaiset ja ruotsalaiset saivat pitää maansa ja
            omaisuutensa, mutta hallinnollisesti tulivat he tästä lähtien kuulumaan
            kveekarien siirtokunnan yhteyteen. Kveekarien siirtokunta kasvoi tavattoman
            nopeasti, sillä vuoden kuluessa toi 23 laivaa heitä Englannista
            Pennsylvaniaan.
          </p>
          <p class="paragraph">
            Ensimäisenä toimena William Pennillä oli Philadelphian kaupungin
            perustaminen. Hän valitsi sille sopivan aseman Delaware- ja Wiccaco-jokien
            yhtymäpaikasta, joka maa-alue kuului Svenn eli Svanson nimisille
            veljeksille, joilta osto- ja vaihtokaupalla hankittiin omistusoikeus
            tulevalle siirtokunnan kauppakeskukselle. Se paikka, mihin ensimäiset kadut
            mitattiin, tunnettiin nimellä “Sauno” (sauna), joka nyt muutettiin
            veljellistä rakkautta merkitseväksi nimeksi: Philadelphia. Tämän kaupungin
            itäpuolella oli suomalaisten ja ruotsalaisten rakentama Wiccacon kirkko,
            joka kaupungin kasvettua jäi sen sisään. Ympäristöllä asui suomalaisia ja
            ruotsalaisia maanviljelijöitä siellä täällä, ja heidän sekaansa tuli
            sittemmin englantilaisia. Philadelphia kasvoi niinikään siihen aikaan
            tavattoman joutuin. Ensi vuonna jo rakennettiin kahdeksankymmentä taloa.
            Kaupunki olikin kauan aikaa suurin Pohjois-Amerikassa.
          </p>
          <p class="paragraph">
            Uuden siirtokunnan kuvernööri William Penn, jonka hallintoon joutui suurin
            osa entistä Uuden Ruotsin siirtolaa, oli ihmisystävällinen ja tunnollinen
            asioissaan ja saavutti alustalaistensa jakamattoman rakkauden. Suomalaisia
            ja ruotsalaisia kohteli hän kunnioitettavasti, osoitti heille huomatta<span
            class="pageno" id="p93">[s. 93]</span>vaa luottamusta ja käytti heitä
            palveluksessaan erinäisissä toimissa. Kapteeni Lasse Cock, joka osasi useita
            kieliä, pysyi kuvernöörin kielenkääntäjänä koko elämänsä ajan. Kun
            paikallisen hallinnon järjestämistä varten pidettiin Philadelphiassa
            maakuntakokous, oli siellä englantilaisten edustajain rinnalla suomalaisia
            ja ruotsalaisiakin: Erick Mollika (Molikka), Wallis Svensson, Gunnar Rambo,
            Mauritz Stille ja Johan Cock.
          </p>
          <p class="paragraph">
            Kulkiessaan alueellaan tarkastamassa lääniään tutustui William Penn yhä
            enemmän noihin varhaisimpiin siirtolaisiin. Hän ihaili heidän ahkeruuttaan
            ja ihmetteli heidän lapsirikkauttaan, sillä hän tapasi kaikissa suomalais-
            ja ruotsalaisperheissä tuvan täydeltä kauniita, sinisilmäisiä,
            vaaleatukkaisia poikia ja tyttäriä. “Kauniimpia ja älykkäämpiä lapsia ei
            löydä mistään”, hän kirjoittaa. Lieneekö sitten totta, mitä eräs niiden
            aikain kuvaaja kertoo, että eräässä talossa samana yönä emäntä olisi saanut
            kaksoset, läävässä lehmälle syntynyt kaksi vasikkaa ja lampaalle kaksi
            karitsaa.
          </p>
          <p class="paragraph">
            Englantilaisten tulo Delawareen ja Philadelphian kaupungin perustaminen
            suomalaisten ja ruotsalaisten asukkaiden keskuuteen vaikutti sen, että
            näitten kielet alkoivat hävitä. Ainoastaan etäisimmillä seuduilla:
            Kristiinassa, Uplandissa, Finlandissa ja Racoonissa säilyivät vielä pohjolan
            kansain kielet ja tavat jonkun aikaa.
          </p>
        </div>
        <div class="section">
          <h3 id="sectionNone29">Suomalaiset ja ruotsalaiset asutukset sekä niiden väkiluku</h3>
          <span class="pageno" id="p94">[s. 94]</span>
          <p class="paragraph">
            Viidenkymmenen vuoden kuluttua siitä, kun ensimäiset siirtolaiset saapuivat
            pohjolasta Delawareen, oli heitä levinnyt toistasataa mailia pitkälle ja
            noin puoltasataa mailia leveälle alueelle molemmin puolin leveän Delawaren
            jokivartta ja siihen juoksevien pienempien purojen varsille. Tärkeimmät
            näistä asutuksista olivat seuraavat:
          </p>
          <p class="paragraph">
            <i>Kristiina</i>, nykyinen Wilmingtonin kaupunki, siirtokunnan vanhin ja
            kauan aikaa tärkein asutuskeskus. Sinne rakennettu linna on hävinnyt, mutta
            sen tilalla on 1699 rakennettu kaunis kivikirkko. Kirkonkirjoissa ja
            hautapatsaissa tapaa suomalaisnimiä: Tossawa, Molikka, Laikkonen, Rambo,
            Sinnikka, Laitinen, Lohi y. m.
          </p>
          <p class="paragraph">
            <i>Crane Hook</i>, toista mailia Kristiinasta, maanviljelyskeskus. Sinne
            rakennettiin kirkko 1667, jota käytettiin, kunnes Kristiinan uusi kirkko
            valmistui. Kiviraunio osottaa nykyään vanhan kirkon paikkaa. Suomalaisia
            asui siellä: Bertti, Aksel, Ericke, Matt, Simon, Evert, joitten kaikkein
            nimeen on liitetty “ffin”. Näistä ovat sittemmin muodostuneet nimet
            Erickson, Mattson y. m.
          </p>
          <p class="paragraph">
            <i>Lapland</i>, lähellä Kristiinaa, on siitä merkillinen, että se on
            säilyttänyt tähän saakka nimensä, monien muitten alkuperäisten nimien
            muuttuessa englantilaisiksi. Nimestä päättäen on siellä asunut joku
            lappalaisniminen tai Lapista kotoisin oleva uudisasukas.
          </p>
          <p class="paragraph">
            <i>New Castle</i>, Kristiinasta etelään, jossa oli aikoinaan Kolminaisuuden
            linna. Siellä asuivat Lassi <span class="pageno" id="p95">[s.
            95]</span>Olson, Henry Halso, Tossavan leski poikineen, suomalainen Clement
            ja Lassi Peterson y. m.
          </p>
          <p class="paragraph">
            <i>Upland</i>, nykyinen Chesterin kaupunki, sijaitsee Wilmingtonin ja
            Philadelphian keskivälillä, oli siirtokunnan vanhimpia ja tärkeimpiä
            asutuksia. Tuonnempana oli siellä oikeuspaikkakin ja hallinnollinen
            keskusta. Suomalaisnimisiä: Urrinen, Lausa y. m. Uplandissa asui myöskin
            hollantilaisia.
          </p>
          <p class="paragraph">
            <i>Finland</i>, nykyinen Marcus Hook, lähellä Uplandia, kauniilla paikalla
            Delawaren varrella, oli suomalaisen asutuksen tärkeimpiä keskuksia. Siellä
            vaikutti kauan aikaa pastori Laurentius Lock, ja siellä kuoli siirtokunnan
            johtomies Otto Ernest Cock 1698. Varhaisimpia asukkaita: Olli Rause eli
            Rasi, Johan Hulke, H. Lausa, Kello-Olli ja Suutari- Olli, Olli Toersen y. m.
          </p>
          <p class="paragraph">
            <i>Ammasland</i>, jonka nimi johtuu sanasta amma = lapsenamma. Paikka on
            lähellä Finlandia, ja asui siellä sekä suomalaisia että ruotsalaisia. Vaikea
            on aina nimistäkään päättää, kumpaanko kansallisuuteen kuuluivat: Olla
            Sloube, Juno Stoleop, Barttell, Matias Mathiesson, Martin Martinsson.
          </p>
          <p class="paragraph">
            <i>Tinicum</i>, Uplandin kohdalla saarella. Siellä asui melkoinen joukko
            uudisasukkaita, jotka sinne laittoivat asuntonsa Göteborg-linnan turviin.
            Siellä oli Printzin kartano ja kirkko. Nykyään kuuluu saari Philadelphian
            kaupungille, ja on siellä sairaaloita y. m. yleisiä rakennuksia.
          </p>
          <p class="paragraph">
            Nykyisen Philadelphian kaupungin alueella ja lähistöllä oli siirtokunnan
            kolmas laaja asutuskeskus, jonne suomalaiset ja ruotsalaiset uudisasukkaat
            asettuivat Vaasan, Korsholman ja Tornion linnojen turviin. Tämän alueen
            tärkeimmät paikat olivat:
          </p>
          <span class="pageno" id="p96">[s. 96]</span>
          <p class="paragraph">
            <i>Wiccaco</i>, Delawaren rannalla, sai ensimäiset asukkaat 1643. Sinne
            rakennettiin pieni kirkkokin 1677 ja myöhemmin kaunis tiilikirkko. Alue
            kuuluu nykyään Philadelphian kaupunkiin. Ensimäisiä asukkaita: Fredrik
            Halttonen, Johan Rambo, Sven Swensson, Kokko ja Juustinen.
          </p>
          <p class="paragraph">
            <i>Kingsessa</i>, Philadelphian luoteispuolella. Siinä asuivat Maria Johlum
            lapsineen, Manns Justice (Juustinen), Anders Kukko, Maunu Rambo y. m.
          </p>
          <p class="paragraph">
            <i>Kaliohook</i>, niinikään maanviljelysseutu, jossa asuivat Israel Morten,
            Fredrik ja Anders Laikkonen, Anders Culin y. m.
          </p>
          <p class="paragraph">
            <i>Pennspeck</i>, Philadelphian laitaosassa, maanviljelysseutu, jossa
            asuivat Maria Lejcon (Laikkonen l. Leikkonen), Benjami, Johan ja Jacob Bure
            (Pori?) y. m.
          </p>
          <p class="paragraph">
            <i>Malzang</i>, jossa asuivat Johan Sinnikka, Johan Jesse sekä Rambon,
            Juustisen ja Stillen sukuun kuuluvia uudisasukkaita.
          </p>
          <p class="paragraph">
            <i>Racoon Creek</i>, New Jerseyn puolella, Uplandin ja Finlandin kohdalla,
            Delawaren itärantamalla, oli siirtokunnan neljäs tärkein ja laajin
            asutuskeskus. Siellä oli laajat laitumet ja hyvät kalavedet ja senpä tähden
            sinne kasvoikin suuri suomalaiskylä. Ensi aikoina ei suomalaisilla ollut
            järjestettyä seurakuntaa, vaan kävivät he milloin Kristiinan, milloin
            Tinicumin kirkossa. Pastori Laurentius Lock asui heidän keskuudessaan jonkun
            aikaa. Sittemmin 1707 rakennettiin sinne pieni kirkkokin, ja alueesta
            muodostui seurakunta. Racoonin vanhemmista asukkaista mainittakoon: Israel
            Helmi, Peter Rambo, Peter Jokinen, William Urrinen, Matias Matiasson,
            Väänänen ja Kamppi. Paikkakun<span class="pageno" id="p97">[s. 97]</span>taa
            kutsuttiin myöskin “jokialueeksi”. Nyttemmin tunnetaan se nimellä
            Swedesborough.
          </p>
          <div class="image">
            <img src="images/kuva-5.jpg" alt="">
            <p>KOLMINAISUUDEN KIRKKO. Kristiinassa eli Wilmingtonissa, rakennettu 1699. Uudistettiin nykyiseen asuunsa 1802.</p>
          </div>
          <p class="paragraph">
            <i>Mollica Hill</i>, lähellä Racoonia, sai nimensä Erick Molikasta, joka
            Racoonista siirtyi sinne uudisasukkaaksi. Tämä suomalainen korvenperkaaja
            kuoli 1693, elettyään sata vuotta. Häneltä jäi suuri perhe ja laajat
            viljelykset. Tämä paikkakunta on säilyttänyt näihin saakka alkuperäisen
            nimensä.
          </p>
          <p class="paragraph">
            Muutamista muista siirtokunnan pienemmistä asutuksista mainittakoon <i>Witka
            Cossa</i>, Svanson veljesten asunto, <i>Maticum</i>, jossa oli Lockin ja
            Alrichin syrjämaat, <i>Dear Point</i>, suomalaisten Sinnikan, Breven ja
            Andersin talot, <i>Kivikisse</i>, jossa asuivat Elisabeth Dalbo, Lassi
            Collman, Otto Francis y. m. sekä <i>Finn Point</i>, nähtävästi
            lauttauspaikka Delawaren rannalla, lähellä Philadelphiaa. Marylandin
            puolella olivat <i>Elk River</i> ja <i>Brandyvine</i>, jossa asuivat Johan
            Turunen, Tommisen veljekset ja Abram niminen vanha sotamies perheineen.
          </p>
          <p class="paragraph">
            Vuonna 1693 laskettiin nämä hajalla asuvat suomalaiset ja ruotsalaiset
            viimeinen kerta. Heillä oli silloin vielä sellainen keskinäinen yhteys, että
            tällainen väkiluvun laskeminen erityisesti juuri heidän keskuudessaan kävi
            mahdolliseksi. Heitä oli silloin 188 perhettä, yhteensä 942 henkeä.
            Perhekunnittain laadittu lista lähetettiin Ruotsin hallitukselle saman
            kirjeen mukana, jossa siirtolaiset pyysivät itselleen opettajia ja
            tarpeellisia kirjoja. Tämä nimiluettelo on erittäin arvokas ja ansaitsee
            tulla julkaistuksi tässäkin.
          </p>
          <span class="pageno" id="p98">[s. 98]</span>
          <div class="table"><table><tbody><tr><td>Hindrich Anderson</td><td>5</td></tr><tr><td>Johan Anderson</td><td>7</td></tr><tr><td>Johan Anderson</td><td>9</td></tr><tr><td>Johan Anderson</td><td>5</td></tr><tr><td>Johan Arian</td><td>6</td></tr><tr><td>Joram Bagman</td><td>3</td></tr><tr><td>Anders Benston</td><td>9</td></tr><tr><td>Bengt Bengston</td><td>2</td></tr><tr><td>Anders Bonde</td><td>11</td></tr><tr><td>Johan Bonde</td><td>1</td></tr><tr><td>Sven Bonde</td><td>5</td></tr><tr><td>Lars Bure</td><td>8</td></tr><tr><td>William Cabb</td><td>6</td></tr><tr><td>Christian Classon</td><td>7</td></tr><tr><td>Jacob Classon</td><td>6</td></tr><tr><td>Jacob Clemsson</td><td>1</td></tr><tr><td>Eric Cock</td><td>9</td></tr><tr><td>Gabriel Cock</td><td>7</td></tr><tr><td>Johan Cock</td><td>7</td></tr><tr><td>Kapt. Lasse Cock</td><td>11</td></tr><tr><td>Mons Cock</td><td>8</td></tr><tr><td>Otto Ernest Cock</td><td>5</td></tr><tr><td>Hindrich Collman</td><td>1</td></tr><tr><td>Conrard Constantine</td><td>6</td></tr><tr><td>Johan von Cullen</td><td>5</td></tr><tr><td>Otto Dahlbo</td><td>7</td></tr><tr><td>Peter Dahlbo</td><td>9</td></tr><tr><td>Hinric Danielsson</td><td>5</td></tr><tr><td>Thomas Dennis</td><td>6</td></tr><tr><td>Anders Didrickson</td><td>1</td></tr><tr><td>Olle Dirickson</td><td>7</td></tr><tr><td>Staphan Ekhorn</td><td>5</td></tr><tr><td>Erick Ericsson</td><td>1</td></tr><tr><td>Göran Ericsson</td><td>1</td></tr><tr><td>Matte Ericsson</td><td>3</td></tr><tr><td>Hindrich Faske</td><td>5</td></tr><tr><td>Casper Fisk</td><td>10</td></tr><tr><td>Mathias de Foff</td><td>6</td></tr><tr><td>Anders Frende</td><td>4</td></tr><tr><td>Nils Frendes</td><td>7</td></tr><tr><td>Olle Fransson</td><td>7</td></tr><tr><td>Eric Gästerberg</td><td>7</td></tr><tr><td>Nills Gästenberg</td><td>3</td></tr><tr><td>Eric Göransson</td><td>2</td></tr><tr><td>Brita Göstfsson</td><td>6</td></tr><tr><td>Hans Göstafsson</td><td>8</td></tr><tr><td>Jons Göstfsson</td><td>7</td></tr><tr><td>Mons Göstafsson</td><td>2</td></tr><tr><td>Johan Grantrum</td><td>3</td></tr><tr><td>Lars Halling</td><td>1</td></tr><tr><td>Mons Hallton</td><td>9</td></tr><tr><td>Israel Helm</td><td>5</td></tr><tr><td>Johan Hindersson Jr.</td><td>3</td></tr><tr><td>Anders Hindricksson</td><td>4</td></tr><tr><td>David Hindricksson</td><td>7</td></tr><tr><td>Jacob Hindricksson</td><td>5</td></tr><tr><td>Johan Hindricksson</td><td>6</td></tr><tr><td>Johan Hindricksson</td><td>5</td></tr><tr><td>Matts Holsten</td><td>7</td></tr><tr><td>Anders Hoppman</td><td>9</td></tr><tr><td>Anders Hoppman</td><td>7</td></tr><tr><td>Frederic Hoppman</td><td>7</td></tr><tr><td>John Hoppman</td><td>7</td></tr><tr><td>Nicholas Hoppman</td><td>5</td></tr><tr><td>Hindrick Ivarsson</td><td>9</td></tr><tr><td>Hindrick Jacob</td><td>1</td></tr><tr><td>Matts Jacob</td><td>1</td></tr><tr><td>Hindrick Jacobson</td><td>4</td></tr><tr><td>Peter Jaccom</td><td>9</td></tr><tr><td>Lars Johansson</td><td>6</td></tr><tr><td>Simon Johansson</td><td>10</td></tr><tr><td>Anders Jonsson</td><td>4</td></tr><tr><td>Didrich Johnsson</td><td>5</td></tr><tr><td>Jons Jonsson</td><td>2</td></tr><tr><td>Mons Jonsson</td><td>3</td></tr><tr><td>Nils Jonsson</td><td>6</td></tr><tr><td>Thomas Jonsson</td><td>1</td></tr><tr><td>Christiern Jöransson</td><td>1</td></tr><tr><td>Christiern Jöransson</td><td>1</td></tr><tr><td>Hans Jöransson</td><td>11</td></tr><tr><td>Joran Joransson</td><td>1</td></tr><tr><td>Lasse Kempe</td><td>6</td></tr><tr><td>Morten Knutsson</td><td>6</td></tr><tr><td>Olle Kuckow</td><td>6</td></tr><tr><td>Hans Kyn's wid.</td><td>5</td></tr><tr><td>Jonas Kyn</td><td>8</td></tr><tr><td>Matts Kyn</td><td>3</td></tr><tr><td>Frederic König</td><td>6</td></tr><tr><td>Nils Laican</td><td>5</td></tr><tr><td>Hindrich Larsson</td><td>6</td></tr><tr><td>Lars Larsson</td><td>7</td></tr><tr><td>Lars Larsson</td><td>1</td></tr><tr><td>Anders Lock</td><td>1</td></tr><tr><td>Mons Lock</td><td>1</td></tr><tr><td>Antonij Long</td><td>3</td></tr><tr><td>Robert Longhorn</td><td>4</td></tr><tr><td>And. Persson Longoker</td><td>7</td></tr><tr><td>Hans Lucasson</td><td>1</td></tr><tr><td>Peter Lucasson</td><td>1</td></tr><tr><td>Peter Lucasson</td><td>1</td></tr><tr><td>Johan Matsson</td><td>11</td></tr><tr><td>Nils Matsson</td><td>3</td></tr><tr><td>Christopher Meyer</td><td>7</td></tr><tr><td>Paul Mink</td><td>5</td></tr><tr><td>Eric Molica</td><td>8</td></tr><tr><td>Johan Monsson</td><td>5</td></tr><tr><td>Morten Mortensson Jr.</td><td>11</td></tr><tr><td>Morten Mortensson se.</td><td>3</td></tr><tr><td>Matts Mortensson</td><td>4</td></tr><tr><td>Michael Nilsson</td><td>4</td></tr><tr><td>Anders Nilsson</td><td>4</td></tr><tr><td>Michael Nilsson</td><td>11</td></tr><tr><td>Hans Olsson</td><td>5</td></tr><tr><td>Johan Ommerson</td><td>5</td></tr><tr><td>Lorentz Ostersson</td><td>2</td></tr><tr><td>Hindrich Parchon</td><td>4</td></tr><tr><td>Bengt Paulsson</td><td>5</td></tr><tr><td>Göstaf Paulsson</td><td>6</td></tr><tr><td>Olle Paulsson</td><td>9</td></tr><tr><td>Peter Paulsson</td><td>5</td></tr><tr><td>Lars Pehrsson</td><td>6</td></tr><tr><td>Olle Pehrsson</td><td>6</td></tr><tr><td>Brita Petersson</td><td>5</td></tr><tr><td>Carl Petersson</td><td>7</td></tr><tr><td>Hans Petersson</td><td>5</td></tr><tr><td>Hans Petersson</td><td>7</td></tr><tr><td>Lars Petersson</td><td>1</td></tr><tr><td>Paul Petersson</td><td>3</td></tr><tr><td>Peter Petersson</td><td>3</td></tr><tr><td>Peter Stake l. Petersson</td><td>3</td></tr><tr><td>Reiner Petersson</td><td>3</td></tr><tr><td>Anders Rambo</td><td>9</td></tr><tr><td>Gunnar Rambo</td><td>6</td></tr><tr><td>Johan Rambo</td><td>6</td></tr><tr><td>Peter Rambo jr.</td><td>6</td></tr><tr><td>Peter Rambo se.</td><td>2</td></tr><tr><td>Matts Repott</td><td>3</td></tr><tr><td>Nils Repott</td><td>3</td></tr><tr><td>Olle Resse</td><td>5</td></tr><tr><td>Anders Robertsson</td><td>3</td></tr><tr><td>Paul Sahlung</td><td>3</td></tr><tr><td>Isaac Savoy</td><td>7</td></tr><tr><td>Johan Schrage</td><td>6</td></tr><tr><td>Johan Skute</td><td>4</td></tr><tr><td>Anders Seneca</td><td>5</td></tr><tr><td>Broor Seneca</td><td>7</td></tr><tr><td>Jonas Skagge's wid.</td><td>6</td></tr><tr><td>Johan Skrika</td><td>1</td></tr><tr><td>Matts Skrika</td><td>3</td></tr><tr><td>Hindrich Slobey</td><td>2</td></tr><tr><td>Carl Springer</td><td>5</td></tr><tr><td>Mons Staake</td><td>1</td></tr><tr><td>Chiertin Stalcop</td><td>3</td></tr><tr><td>Johan Stalcop</td><td>6</td></tr><tr><td>Peter Stalcop</td><td>6</td></tr><tr><td>Israel Stark</td><td>1</td></tr><tr><td>Matts Stark</td><td>3</td></tr><tr><td>Adam Stedman</td><td>8</td></tr><tr><td>Asmund Stedman</td><td>5</td></tr><tr><td>Benjamin Stedman</td><td>7</td></tr><tr><td>Lucas Stedham</td><td>7</td></tr><tr><td>Lyloff Stedham</td><td>9</td></tr><tr><td>Johan Stille</td><td>8</td></tr><tr><td>Jonas Stilman</td><td>4</td></tr><tr><td>Johan Stilman</td><td>5</td></tr><tr><td>Peter Stilman</td><td>4</td></tr><tr><td>Olle Stobey</td><td>3</td></tr><tr><td>Gunnar Svensson</td><td>5</td></tr><tr><td>Johan Svensson</td><td>9</td></tr><tr><td>William Talley</td><td>7</td></tr><tr><td>Elia Tay</td><td>4</td></tr><tr><td>Christiern Thomo's</td><td></td></tr><tr><td
          style="text-align:right;">Olle Thompsson</td><td>9</td></tr><tr><td
          style="text-align:right;">wid.</td><td>6</td></tr><tr><td>Olle Thorsson</td><td>4</td></tr><tr><td>Hindrich Tossa</td><td>5</td></tr><tr><td>Johan Tossa</td><td>4</td></tr><tr><td>Lars Tossa</td><td>1</td></tr><tr><td>Matts Tossa</td><td>1</td></tr><tr><td>Cornelius van der Weer</td><td>7</td></tr><tr><td>William van der Weer</td><td>7</td></tr><tr><td>Jacob van der Werr</td><td>3</td></tr><tr><td>William van der Werr</td><td>1</td></tr><tr><td>Jesper Wallraven</td><td>7</td></tr><tr><td>Jonas Walraven</td><td>1</td></tr><tr><td>Anders Weinon</td><td>4</td></tr><tr><td>Anders Wihler</td><td>4</td></tr></tbody></table></div>
          <span class="pageno" id="p100">[s. 100]</span>
          <p class="paragraph">
            Siirtokunnan väestön suomalainen kansanaines muodosti ainakin puolet koko
            väkiluvusta, vaikka suomalaisia nimiä esiintyy harvassa. On otettava
            huomioon, että suomalaiset käyttivät varsin yleisesti ruotsalaisia nimiä
            tullessaan Delawareen. Sellaisia uudisasukkaita, joilla oli pitkät ja
            vaikeat suomalaisnimet, alettiin kutsua ristimänimillä: Anders, Erick,
            Hendrick j. n. e. Näistä johtuivat heidän lapsilleen nimet Andersson,
            Erickson, Hindrickson j. n. e.
          </p>
          <p class="paragraph">
            Näytteeksi suomalaisten nimien muunnoksista, jotka esiintyvät edellä
            mainitussa listassa ja muuallakin mainittakoon:
          </p>
          <p class="paragraph">
            Halttonen—Hallton—Halton—Holton.
          </p>
          <p class="paragraph">
            Helmi—Helme—Helm.
          </p>
          <p class="paragraph">
            Jokinen—Yokehane—Jockin—Joccum.
          </p>
          <p class="paragraph">
            Juustinen—Justinsen—Justisen—Justice.
          </p>
          <span class="pageno" id="p101">[s. 101]</span>
          <p class="paragraph">
            Kamppi—Kampe—Kempe—Kemp.
          </p>
          <p class="paragraph">
            Kokko—Kooko—Kock.
          </p>
          <p class="paragraph">
            Kukko—Kuckow—Kock—Cock—Cox.
          </p>
          <p class="paragraph">
            Laikkonen—Laickan—Loikan—Laican.
          </p>
          <p class="paragraph">
            Leikkonen—Leikon—Lejcon—Leicon.
          </p>
          <p class="paragraph">
            Laitinen—Laiton—Litien.
          </p>
          <p class="paragraph">
            Lohi—Lohe—Loe.
          </p>
          <p class="paragraph">
            Molikka—Mollika—Mollica (Molica).
          </p>
          <p class="paragraph">
            Parkkonen—Parchon.
          </p>
          <p class="paragraph">
            Rasi eli Resse—Rause—Rees—Roos.
          </p>
          <p class="paragraph">
            Ripartti—Reportt.
          </p>
          <p class="paragraph">
            Sinnikka—Sinicka—Senike.
          </p>
          <p class="paragraph">
            Tomminen—Tommison—Thompson.
          </p>
          <p class="paragraph">
            Tossava—Tossa—Tussey.
          </p>
          <p class="paragraph">
            Turunen—Turner.
          </p>
          <p class="paragraph">
            Urrinen—Yurien—Arien.
          </p>
          <p class="paragraph">
            Wainonen—Weinon.
          </p>
          <p class="paragraph">
            Wäänänen—Waneeman.
          </p>
        </div>
      </div>
      <div class="chapter">
        <h2 id="chapter4">IV. Luterilainen kirkko ja yhteys Ruotsin kanssa</h2>
        <span class="pageno" id="p102">[s. 102]</span>
        <div class="section">
          <h3 id="sectionNone30">Neuvottelut pappien lähettämisestä Ruotsista</h3>
          <p class="paragraph">
            Delawaren siirtokunnan jouduttua ensin hollantilaisten ja sittemmin
            englantilaisten hallintoon katkesi valtiollinen ja kansallinen yhteys
            emämaan Ruotsin kanssa. Suomalaisten ja ruotsalaisten sekä kansallinen että
            henkinen asema näytti toivottomalta, mutta luterilainen kirkko rakensi
            sillan, jonka kautta henkinen yhteys säilyi siirtokunnan ja kotimaan välillä
            parisen vuosisataa.
          </p>
          <p class="paragraph">
            Siirtokunnassa oli kolme laajaa seurakunta-aluetta: Kristiina, Wiccaco ja
            Racoon. Näitä seurakuntia hoiti pastori Laurentius Lock, ensin yksinään,
            sittemmin hollantilaisen pastori Fabritiuksen kanssa. Sattumalta matkusteli
            sihen aikaan Amerikassa siirtokunnan entisen kuvernöörin sisarenpoika Anders
            Printz, käyden myöskin tervehtimässä maanmiehiään Delawaressa. Palattuaan
            takaisin Ruotsiin valitteli hän siirtokunnan hengellistä tilaa ystävälleen
            Göteborgin postimestarille Johan Thelinille. Tämä hurskas ja kansalaistensa
            henkistä <span class="pageno" id="p103">[s. 103]</span>puutetta säälivä mies
            kirjoitti asiasta Ruotsin silloiselle kuninkaalle.
          </p>
          <p class="paragraph">
            Jonkun ajan kuluttua antoi kuningas postimestari Thelinille kehotuksen
            kirjoittaa Delawaren siirtokunnassa asuville ruotsalaisille ja
            suomalaisille, tiedustaen, kuinka monta opettajaa siellä tarvittaisiin, mitä
            uskonnollisia kirjoja ja kuinka paljo niitä tulisi lähettää. Viipymättä
            kirjoitti Thelin Amerikassa asuville maanmiehilleen kirjeen, joka saapui
            perille 1693. Siirtokunnassa syntyi yleinen riemu, ja asian johdosta pidetyt
            kokoukset muistuttivat juhlapäiviä. Samalla kun merkittiin perheissä
            tarvittavat kirjat, samalla laskettiin henkilölukukin ja tehtiin luettelo
            asukkaista.
          </p>
          <p class="paragraph">
            Siirtokunnan tarpeet esitettiin pitkässä C. C. Springerin taidokkaasti
            laatimassa kirjeessä, joka oli päivätty 31 p. toukok. 1693. Luterilainen
            kirkko oli heille rakas, ja mielellään kokoontuivat he kirkkoihinsa ja
            perhehartaushetkiin, mutta opettajista oli puute. Sittenkuin siirtokunta oli
            menettänyt itsehallintonsa, oli heidän keskuuteensa jäänyt ainoastaan yksi
            kotimainen opettaja, pastori Laurentius Lock, joka kuolemaansa saakka 1688
            oli hoitanut laajaa aluetta. Hänen jälkeensä oli heille kirkollista
            palvelusta tehnyt hollantilainen pastori Fabritius, joka myöskin nyt oli jo
            vanha ja sokea. Seurakuntain harras pyyntö olisi, että Ruotsista
            lähetettäisiin kaksi sellaista opettajaa, jotka saarnaamisen ja opettamisen
            ohella kykenisivät torjumaan heidän keskuuteensa leveneviä harhaoppeja.
            Seurakunnat sitoutuivat maksamaan opettajilleen palkan, mutta
            kyytikustannukset pyydettiin Ruotsin hallituksen suorittamaan. Edelleen
            lausuivat <span class="pageno" id="p104">[s. 104]</span>he toivomuksensa
            saada seuraavan määrän ruotsinkielisiä kirjoja: kaksitoista Raamattua, kolme
            saarnakirjaa, neljäkymmentäkaksi virsikirjaa, sata rukouskirjaa, kaksisataa
            aapista, kaksisataa katekismusta y. m. Suomenkielisiä kirjoja ei tarvitsisi
            lähettää, sillä kaikki osasivat ruotsia.
          </p>
          <p class="paragraph">
            Kirjeen allekirjoittajina olivat seuraavat: Erick Cock, Peter Gunnarson
            Rambo, Michael Laickan (Laikkonen), Peter Cock, Carl Gustafsson, Arick
            Molica (Molikka), Sven Svansson, Anders Vieler, Anders Bonie, Otto Ernest
            Cock, Hans Laikan (Laikkonen), Casper Fisk, Anders Bengtsson, Lars Bure,
            Hans Georgen, Capt. Lars Cock, Gunnard Rambo, Israel Helm, Johan Hoppman,
            Bror Hinnike (Hinnikka), Morten Mortensson, Jerta Ferding, Jasper Walraven,
            Peter Johnsson, Johan Stille, Morten Mortensson jr., Hans Nilsson, Otto
            Thompson, Peter Matsson ja Carl C. Springer. Kirjettä lähetettiin kaksi
            kappaletta Ruotsiin, toinen englantilaisessa, toinen hollantilaisessa
            laivassa, ja saapuivat molemmat perille.
          </p>
          <p class="paragraph">
            Postimestari Thelin lähetti siirtokunnasta saapuneen kirjeen viipymättä
            kuninkaalle ja Ruotsin hallitusneuvostolle. Kului kuitenkin pari vuotta,
            ennenkuin Delawaressa asuvien anomus otettiin käsiteltäväksi
            hallitusneuvostossa ja valtiopäivilläkin. Kaikkialla kannatettiin
            siirtolaisten avustamista opettajien ja tarpeellisten kirjojen
            hankkimisessa. Vieläpä ryhtyi hallitus sellaisiin toimenpiteisiin, että
            kirjat hankittaisiin osaksi valtion varoilla, osaksi lahjoina ja ne kaikki
            sittemmin jaettaisiin lahjaksi siirtokunnassa asuville perheille.
          </p>
          <p class="paragraph">
            Upsalan arkkipiispa Svebelius velvoitettiin kon<span class="pageno"
            id="p105">[s. 105]</span>sistorinsa avulla hankkimaan Delawareen kaksi
            sellaiseen toimeen sopivaa pappismiestä, joiden kyydin suorittaisi valtio,
            vieläpä heitä erityisemmin palkitseisikin sen lisäksi, mitä he tulisivat
            saamaan seurakunniltaan Amerikassa. Upsalan tuomiokapituli valitsi
            siirtolaispapeiksi Anders Rudmanin ja Erick Björkin, jotka kumpainenkin
            olivat lahjakkaita ja oppineita nuoria pappismiehiä. Hallitus vielä näitten
            lisäksi valitsi kolmannenkin opettajan, pastori Jonas Aurenin, jonka tuli
            matkustaa Delawareen ikäänkuin tarkastusmatkalle ja palata mahdollisimman
            pian takaisin esittelemään hallitukselle siirtokunnan sisäistä elämää ja
            mahdollisia tarpeita.
          </p>
          <p class="paragraph">
            Matkalle läksivät kaikki kolme 1697, mukanaan runsas varasto kirjoja. Matka
            suoritettiin englantilaisilla laivoilla, ja saapuivat he samana vuonna
            Philadelphiaan. Saavuttuaan Amerikaan jakoivat he työnsä sillä tavalla, että
            pastori Björkin hoitoon tulivat Kristiinan sekä Crane Hookin seurakunnat ja
            saarnapaikat, pastori Rudmanin hoitoon Wiccacon eli Philadelphian
            seurakunta, Uplandin, Tinicumin ja Finlandin saarnapaikat sekä pastori
            Aurenin hoitoon syrjäalueet Elk-joella, Racoonissa, Molikkamäellä y. m.
            Hedelmällinen oli se työ, mitä nämä uskolliset opettajat, varsinkin Björk ja
            Rudman, tekivät Delawaren siirtokunnassa.
          </p>
        </div>
        <div class="section">
          <h3 id="sectionNone31">Kristiinan eli Wilmingtonin seurakunta</h3>
          <p class="paragraph">
            Kristiinan linnassa alettiin pitää säännöllisiä kirkonmenoja 1640. Kaksi
            vuotta myöhemmin raken<span class="pageno" id="p106">[s. 106]</span>nettiin
            pieni kirkkokin, ensimäinen luterilainen kirkko Amerikassa. Pastori
            Torkillus saarnasi kirkossa kuolemaansa saakka 1643. Hänen jälkeensä
            opettivat iankaikkisen elämän totuuksia pastorit Christopher, Fluviander,
            Holz, Nertius ja Hjort, kukin viipyen Amerikassa vain vähemmän aikaa.
            Kuvernööri Printzin aikana hoiti Kristiinan seurakuntaa Campanius Holm kuusi
            vuotta erityisellä menestyksellä ja siunauksella. Hän opetteli indiaanein
            kieltäkin, selitti heillekin Jumalan sanaa ja käänsi Lutheruksen Vähän
            Katekismuksen heidän kielelleen. Usein olivat indiaanit läsnä linnan
            kirkossa pidettävissä Jumalan palveluksissa. He ensimältä ihmettelivät
            suuresti sitä seikkaa, että yksi mies puhui kaiken aikaa toisten
            kuunnellessa. Heidän mielestään olisi kaikkien pitänyt puhua ja touhuta.
          </p>
          <p class="paragraph">
            Delawaren siirtokunnan menetettyä itsehallintonsa siirtyivät opettajat
            kotimaahansa, paitsi Laurentius Lock, joka jäi yksinään hoitamaan hajalla
            asuvia uudisasukkaita, saarnaten Kristiinassa, Crane Hookissa, Racoonissa y.
            m. Neljäkymmentä vuotta eli kuolemaansa saakka 1688 oli hän maanmiestensä
            hengellisenä neuvojana.
          </p>
          <p class="paragraph">
            Englantilaisten hallinnon aikana ja siirtokunnan muutenkin vaurastuttua kävi
            Kristiinan linna tarpeettomaksi, josta syystä se sai rappeutua. Linnan
            kirkkoakin kohtasi sama hävitys. Kristiinassa ja sen ympäristöllä asuvat
            suomalaiset ja ruotsalaiset rakensivat kaupungin laitaan, Crane Hookiin,
            uuden kirkon 1667. Tätä kokoushuonetta käytettiin niin kauan kuin uusi
            kirkko rakennettiin Kristiinaan.
          </p>
          <span class="pageno" id="p107">[s. 107]</span>
          <p class="paragraph">
            Pastori Björkin saavuttua Delawareen alkoi uusi ja hedelmällinen aika
            Kristiinan seurakunnalle. Ollen inokas ja lahjakas saarnamies, uskollinen ja
            uuttera Jumalan valtakunnan työntekijä, sai hän Herran tulen syttymään
            seurakunnassaan. Seurauksena oli se, että Crane Hookissa sijaitseva pieni
            kirkko kävi ahtaaksi. Itsestään seurasi kysymys uuden ja tilavamman kirkon
            rakentamisesta Kristiinan eli Wilmingtonin kaupunkiin. Vanhan linnan
            historiallisesti muistorikas alue valittiin uuden kirkon ja sen yhteyteen
            tarkoitetun hautausmaan paikaksi.
          </p>
          <p class="paragraph">
            Rakennustyöhön ryhdyttiin 1698. Seurakunnalla ei ollut varsinaista
            rakennuskassaa kuin nimeksi. Varoja täytyi kerätä ja lainata. Auliisti
            seurakuntalaiset avustivatkin kirkkonsa rakentamisessa, toiset lahjotellen
            rahaa, toiset rakennustarpeita, toiset tehden päivätöitä ja toiset antaen
            ruoka- y. m. varoja. Valmiiksi tultuaan maksoi se kahdeksansataa Englannin
            puntaa. Se on rakennettu vaaleanharmaasta graniitista ja on kuuttakymmentä
            jalkaa pitkä, kolmeakymmentä jalkaa leveä ja kahtakymmentä jalkaa korkea.
            Sitä kaunistaa viisi goottilaista kaari-ikkunaa ja kolme kaariovea. Kirkon
            peräseinustalle laitettiin rautainen kaarikirjoitus, jossa on seuraavat
            sanat: “Si Deo Pro Nobis, Quis Contra Nos”. (Kun Herra on kanssamme, kuka
            voi olla meitä vastaan).
          </p>
          <p class="paragraph">
            Kolminaisuuden sunnuntaina 1699 vihittiin tämä kaunis Herran temppeli pyhään
            tarkoitukseensa, jolloin se nimitettiin “Pyhän Kolminaisuuden kirkoksi”.
            Tilaisuuteen oli saapunut sellainen määrä suomalaisia ja ruotsalaisia kautta
            Delawaren ja <span class="pageno" id="p108">[s. 108]</span>Pennsylvanian,
            ettei koskaan ennen ollut heitä yhtaikaa nähty niin paljon koossa. Kirkon
            vihkimisen toimittivat pari vuotta sitten siirtokuntaan saapuneet pastorit:
            Rudman, Björk ja Aurén.
          </p>
          <p class="paragraph">
            Toistasataa vuotta pysyi tämä kirkko Wilmingtonissa ja sen ympäristöllä
            asuvien luterilaisten rakkaana kokouspaikkana. Siihen rakenettiin myöhemmin
            tornikin, ja on se nykyäänkin sievimpiä kirkkoja Wilmingtonissa. Tällä
            ajalla, jolloin seurakunta pysyi luterilaisena, hoitivat sitä seuraavat,
            Ruotsista saapuneet papit: Erick Björk, Anders Hesselius, Samuel Hesselius,
            Johan Engberg, Petrus Tranberg, Israel Acrelius, Erick Unander, Andrew
            Borell ja Laurentius Girelius. Useimmat edellä mainituista opettajista
            palasivat takaisin kotimaahansa, muutamat hoitivat seurakuntaa kuolemaansa
            saakka. Girelius oli viimeinen luterilainen opettaja Kristiinan
            seurakunnassa ja hoiti sitä kaksikymmentäneljä vuotta eli kuolemaansa asti
            1791. Hänen jälkeensä hoitivat seurakuntaa englantilaiset papit, ja kirkko
            ajanpitkään joutuikin episkopaalikirkkokunnan haltuun.
          </p>
          <p class="paragraph">
            Kirkonkirjoissa tapaa runsaasti suomalaisia nimiä. Esimerkkeinä näistä
            mainittakoon muutamia vihityitä: Annikka Tossava ja Olof Monsson, Johan
            Senike (Sinnikka) ja Ingebor Tossava, pastori Samuel Hesselius ja Briita
            Leikon (Laikkonen), Francis Laiton (Laitinen) ja Sarah Ford, Jacob Kock ja
            Martta Rambo, Johan Grishead ja Sarah Halton (Halttonen), George Stanton ja
            Anna Tussey (Tossava), Willian Bryce ja Maria Mollican (Molikka). —
            Ehtoollisvieraina merkittiin 1713 muitten muassa olleen: Litien (Laitinen)
            vai<span class="pageno" id="p109">[s. 109]</span>moineen, Henry Roiko ja
            Annikka Tossava. Hautausmaalla ovat säilyneet Tossavan ja Justisen
            (Juustisen) hautakivet.
          </p>
        </div>
        <div class="section">
          <h3 id="sectionNone32">Wiccacon eli Philadelphian seurakunta</h3>
          <p class="paragraph">
            Niinkuin edellä on jo kerrottu, asettui Schuylkill- ja Wiccaco-jokien
            välille, Delawaren rantamille ja näitten haarajokien varsille joukko
            suomalaisia ja ruotsalaisia uudisasukkaita kuvernööri Printzin aikana
            sikäläisten pienten linnojen: Uuden Korsholman, Uuden Vaasan ja Tornion
            turviin. Aikaa voittaen muodostui seudusta yksi siirtokunnan tärkeimpiä
            asutuskeskuksia. Sinne rakennettiin 1677 pieni, puolustustornia muistuttava
            kirkkokin. Kun sittemmin tälle asutukselle perustettiin Philadelphian
            kaupunki, sai Wiccacon kirkko keskeisen aseman. Sinne saapuivat
            uudisasukkaat läheltä ja kaukaa jumalanpalveluksiin. Samalla matkallaan
            etäisimmät ajoivat tärkeimmät kaupunkiasiansakin.
          </p>
          <p class="paragraph">
            Pastori Rudmanin saavuttua Philadelphiaan ja hänen saarnattuaan Wiccacon
            vanhassa kirkossa muutamia kertoja alkoi se tuntua ahtaalta eikä muutenkaan
            enää voinut täyttää kasvaneen seurakunnan tarpeita. Syntyi kysymys uuden,
            tilavamman ja ajanmukaisemman kirkon rakentamisesta. Seurakunnalla oli
            rakennusrahastossa neljänsadan punnan säästö. Kirkon paikasta syntyi
            kuitenkin vakavia erimielisyyksiä, mitkä ehkäisivät rakentamista noin vuoden
            aikaa. Alempana jokivarrella <span class="pageno" id="p110">[s.
            110]</span>asuvat seurakuntalaiset pyysivät uuden kirkon rakentamista
            Passayungiin, jossa seurakunnalla oli maata ja pappila. Kaupunkilaiset ja
            Schuylkillin varrella asuvat vaativat kirkon rakennettavaksi entisen kirkon
            viereen, siis vanhalle paikalle, sillä siellä se kaupungin kasvaessa tulisi
            olemaan aina edullisimmalla paikalla. Uplandin, Finlandin ja Racoonin
            asukkaat keräsivät viisikymmentäkolme nimeä, jotka tahtoivat uuden kirkon
            rakennettavaksi Tinicum-saarelle. Asian ratkaisemiseksi täytyi ryhtyä
            sovitteluun, ja pyydettiin kuvernööri Markhamia siinä antamaan arvokasta
            neuvoaan ja apuaan. Vihdoin päästiin yksimielisyyteen siitä, että kirkko
            rakennettaisiin entisen viereen, johon hankittaisiin yksi eekkeri lisää
            maata. Se saatiin lahjaksi Sven Svenssonilta.
          </p>
          <p class="paragraph">
            Rakennustyöhön ryhdyttiin 1699, ja valmistui kirkko verrattain pian.
            Kooltaan on se saman kokoinen kuin Kristiinankin uusi kirkko, mutta
            rakennusaineena käytettiin tiiliä. Tavallaan tämä on myöskin ristikirkko,
            jota kaunistaa tasasuhtaisen korkea torni. Ensimäisenä kolminaisuuden
            sunnuntaina 1700 vihittiin tämä siirtokunnan kaunein kirkko pyhään
            tarkoitukseensa ja sai nimekseen “Gloria Dei kirkko”.
          </p>
          <p class="paragraph">
            Toistasataa vuotta säilyi tämä kirkko luterilaisten rakkaana kokouspaikkana
            Philadelphiassa. Tällä ajalla hoitivat seurakuntaa seuraavat Ruotsista
            tulleet papit: Anders Rudman, Jonas Lindeman, Gabriel Falk, Johan Nylander,
            Gabriel Nesman, Olof Parlin, Carl Wrangel, Anders Cores, Matias Hultzen ja
            Michael Collin, joka kuoli 1831 ja oli viimeinen luterilainen opettaja
            Wiccacon seurakun<span class="pageno" id="p111">[s. 111]</span>nassa. Hänen
            jälkeensä hoitivat seurakuntaa jonkun aikaa episkopaalipapit, ja seurauksena
            oli se, että niin seurakunta kuin kirkkokin joutuivat mainitun kirkkokunnan
            huostaan.
          </p>
          <p class="paragraph">
            Gloria Dei kirkko eli “Old Swedish Church”, joksi sitä myöskin kutsutaan,
            luetaan nykyään Philadelphian kaupungin vanhimpien ja muistorikkaimpien
            rakennusten joukkoon. Kirkko on kaikin puolin hyvässä kunnossa ja siinä
            pidetään säännöllisiä jumalanpalveluksia.
          </p>
        </div>
        <div class="section">
          <h3 id="sectionNone33">Pienemmät seurakunnat ja kirkot</h3>
          <p class="paragraph">
            <i>Racoonin seurakunta</i> sijaitsi New Jerseyn valtion puolella, Delawaren
            itärannalla, jossa asui paljon suomalaisia ja ruotsalaisia. Nämä kävivät
            ensimältä joko Kristiinan taikka Wiccacon kirkoissa. Kumpaankin oli näet
            suunnilleen yhtä pitkä matka. Mutta 1704 rakensivat he itselleen kirkon ja
            erkanivat virallisesti Wiccacon seurakuntapiiristä. Sen jälkeen oli
            Racoonissa omat opettajansa: Abram Lindenius, Petrus Trunberg, Anders
            Windrufva, Jonas Sandin, Eric Unander, Johan Lidenius, Jonas Wecksel ja
            Nicholas Collin. Hoitipa Racoonin seurakuntaa suomalainenkin, Turun
            yliopiston professori Pietari Kalm, joka tieteellisellä matkallaan
            Amerikassa pysähtyi maanmiestensä keskuuteen vuoden ajaksi. Hän on tavallaan
            ensimäinen suomalainen seurakunnan opettaja Amerikassa.
          </p>
          <p class="paragraph">
            Racoonin seurakunta ja kirkko joutui yhdeksännellätoista vuosisadalla
            englantilaisen episkopaali<span class="pageno" id="p112">[s.
            112]</span>kirkon haltuun. Vanha kirkko purettiin ja tilalle rakennettiin
            uusi, komea temppeli.
          </p>
          <p class="paragraph">
            <i>Tinicumin</i> seurakunta sijaitsi samannimisellä saarella, yhdeksän
            mailia Philadelphiasta. Sinne rakennettiin siirtokunnan toinen kirkko 1646.
            Tätä käytettiin vuoteen 1700, jolloin Wiccacon kirkko valmistui.
          </p>
          <p class="paragraph">
            <i>Pennsneckissä</i>, lähellä Salemia, oli myöskin saarnapaikka. Sinne
            rakennettiin kirkko 1717, ja kävivät sielä kirkonmenoja pitämässä milloin
            Wiccacon, milloin Racoonin papit.
          </p>
          <p class="paragraph">
            <i>Upper Merion</i> sijaitsee Philadelphian luoteisosassa. Se oli siihen
            aikaan vielä suomalais-ruotsalainen maanviljelysseutu. Pastori Wrangelin
            aikana 1763 rakennettiin sinne vähäinen kirkkokin. Entisen kirkon tilalle on
            sittemmin rakennettu upea episkopaalikirkko.
          </p>
          <p class="paragraph">
            <i>Kingsing</i>, niinikään Philadelphian laitaosia, kuului Wiccacon
            seurakuntapiiriin, mutta sinnekin rakennettiin oma kokoushuone 1766. Tämä
            oli ruotsalaisten ja suomalaisten kymmenes ja viimeinen kirkko
            siirtokunnassa. Se säilyi luterilaisena kirkkona vuoteen 1831, jolloin sekin
            joutui episkopaalein haltuun.
          </p>
        </div>
        <div class="section">
          <h3 id="sectionNone34">Luterilaisen kirkon kohtalo siirtokunnassa</h3>
          <p class="paragraph">
            Niinkuin edellä olemme huomanneet, joutuivat kaikki siirtokunnan
            luterilaiset seurakunnat yksi toisensa jälkeen englantilaisen
            episkopaalikirkon hoitoon, josta oli myöskin seurauksena se, että kir<span
            class="pageno" id="p113">[s. 113]</span>kotkin tulivat sanotun kirkkokunnan
            omaisuudeksi. Tähän oli monia syitä. Seitsemännentoista vuosisadan lopulla
            muutti Delawareen, Pennsylvaniaan ja New Jerseyhin sellainen määrä
            englantilaisia uudisasukkaita, ettei vähälukuinen pohjolan väestö kyennyt
            heidän kanssaan kilpailemaan kansallisuutensa ja kielensä säilyttämisessä.
            Englannin kieli yleistyi kaikkialla. Nuori polvi unohti äidinkielensä, ja
            kirkonmenojen pitämistä vaadittiin englannin kielellä. Kauan taisteli
            luterilainen kirkko itsensä säilyttämiseksi, ja parhaansa tekivät siinä
            suhteessa Ruotsista kutsutut papitkin. Mutta sittemmin lakattiin kutsumasta
            opettajia Ruotsista ja seurakuntia hoitamaan pyydettiin episkopaalipappeja.
            Kirkonmenojen yhtäläisyys on näillä kirkkokunnilla suuri, joka seikka
            tavallaan myöskin vaikutti siihen, että siirtokunnan luterilainen väestö
            ajanpitkään muuttui episkopaaliseksi.
          </p>
        </div>
        <div class="section">
          <h3 id="sectionNone35">Lastenopetus ja koulut</h3>
          <p class="paragraph">
            Harvat Delawareen muuttaneista suomalaisista ja ruotsalaisista osasivat
            lukea, kirjoitustaidosta puhumattakaan. Lukutaito nimittäin yleistyi
            Ruotsissa ja Suomessa vasta vähän sen jälkeen, kuin nämä varhaisimmat
            siirtolaiset muuttivat Amerikaan. Delawaren seurakuntain papit alkoivat
            opettaa uudisasukkaita lukemaan, varsinkin nuorempaa väkeä.
            Ripillepääsemisen ehdoksi asetettiin lukutaito ja Lutheruksen Vähän
            Katekismuksen ulkoa osaaminen. Tätä sääntöä ei voitu kuitenkaan noudattaa
            kuin osittaisesti. Kirkonmenojen ohella <span class="pageno" id="p114">[s.
            114]</span>kuulusteltiin lasten lukutaitoa ja annettiin kotiläksyjä.
            Vanhemmalle väestölle pidettiin katekismussaarnoja ja kyseltiin heidänkin
            käsitystään ja tietojaan uskonopissa. Jotkut papit pitivät “vanhanmaan”
            tapaan lukusiakin eli kinkereitä.
          </p>
          <p class="paragraph">
            Lastenkouluja myöskin pidettiin silloin tällöin siirtokunnassa, joissa
            opetettiin ruotsin kieltä ja uskontoa. Nämä koulut olivat kuitenkin vain
            tilapäisiä, muutamia kuukausia, korkeintaan vuoden kestäviä kiertokouluja.
            Ensimäisenä koulunopettajana mainitaan Evert Pietersson, joka piti 1658
            Uplandissa koulua, missä kävi kaksikymmentäviisi oppilasta. Hän piti myöskin
            raamatunselityksiä Finlandissa ja Uplandissa, mutta kieltäytyi rupeamasta
            papiksi. Hänen jälkeensä pitivät lastenkoulua Hans Stolt ja Lenmayer.
            Taitavana opettajana mainitaan 1713 siirtokuntaan saapunut Skaran kymnaasin
            oppilas Arvid Hernborn, joka piti koulua kahtena vuotena, palaten sen
            jälkeen takaisin Ruotsiin. Sittemmin löytyy kirjoissa seuraavien
            lastenopettajain nimet: Sven Colsberg, Olof Melander ja Johan Göding. Etevin
            näistä opettajista lienee ollut Göteborgista kotoisin oleva, Lundin
            yliopistossa opiskellut Nicholas Forsberg, joka piti koulua 1750. Viimeinen
            Ruotsista tullut opettaja oli Joachim Reinicke (Reinikka), nimestä päättäen
            suomalainen. Hän niinikään oli saanut verrattain hyvän koulukasvatuksen ja
            vaikutti myöhemmin herrnhutilaisen veljeskunnan saarnamiehenä Racoonissa ja
            Molikkamäellä asuvien suomalaisten ja ruotsalaisten keskuudessa.
          </p>
        </div>
        <div class="section">
          <h3 id="sectionNone36">Suomalainen tiedemies ja Amerikan matkailija Pietari Kalm</h3>
          <span class="pageno" id="p115">[s. 115]</span>
          <p class="paragraph">
            Turun yliopiston luonnontieteiden professori Pietari Kalm matkusteli
            tieteellisellä tutkimusretkellään Pohjois-Amerikassa vuosina 1748—1751.
            Hänen tutkimuksensa kohdistuivat etupäässä Amerikan ilmastoon, maanlaatuun,
            kasvistoon ja eläinkuntaan. Vuoden verran asui hän maanmiestensä keskuudessa
            Delawaressa ja Pennsylvaniassa ja kuvailee matkakirjeissään siirtokunnan
            tilaa kahdeksannentoista vuosisadan keskivaiheilla.
          </p>
          <p class="paragraph">
            Pietari Kalm oli Närpiön kirkkoherran poika, syntynyt 1716. Tultuaan
            yhdeksäntoistavuotiaana ylioppilaaksi Turun akatemiaan alkoi hän opiskella
            luonnontieteitä. Hänen lahjakkuutensa ja huomattava etevyytensä niissä
            aineissa, joita hän harrasti, herätti yliopiston rehtorin erityistä
            huomiota, josta syystä hän esitti tämän nuoren tiedemiehen tieteitä
            suosivalle kreivi Bjelkelle, jonka arvokasta apua tämä sai sittemmin
            jatkuvasti nauttia.
          </p>
          <p class="paragraph">
            Ylioppilaana ollessaan teki Kalm jo laajoja tutkimusmatkoja, ensin omassa
            maassaan: Savossa, Karjalassa ja Pohjanmaalla, sitten Ruotsissa. Hän alkoi
            erityisemmin tutkia kasvitiedettä kuuluisan tiedemiehen Carl von Linnén
            johdolla. Hänet nimitettiin tiedeseuran jäseneksi, vaikkei hän vielä ollut
            päättänytkään yliopistollisia lukujaan. Ystävänsä kreivi Bjelken kanssa
            suoritti hän vaikean tutkimusmatkan Venäjälle, edeten Aasian rajalle saakka.
            Senjälkeen seurasi matka Englantiin. Suoritettuaan asianomaiset tutkinnot
            yliopistossa ni<span class="pageno" id="p116">[s. 116]</span>mitettiin hänet
            dosentiksi ja 1747 professoriksi Turun yliopistoon.
          </p>
          <p class="paragraph">
            Upsalan, Turun ja Lundin yliopistojen, Ruotsin tiedeseuran ja Ruotsin
            hallituksen yhteisvaroilla läksi tohtori Kalm laajimmalle tutkimusmatkalleen
            Pohjois-Amerikaan. Englannissa sai hän menomatkallaan osakseen ansaittua
            huomiota ja arvokasta apuakin. Hänen saavuttuaan Philadelphiaan ottivat
            hänen sikäläiset maanmiehensä hänet vastaan mitä suurimmalla
            huomaavaisuudella, jota hän sai osakseen myöskin Pennsylvanian valtion
            viranomaisilta. Täältä teki hän matkoja kaikkialle Pohjois-Amerikan
            rantamille aina Canadaan saakka sekä sisämaahan Niagaran putoukselle asti.
          </p>
          <p class="paragraph">
            Asuessaan maanmiestensä keskuudessa Philadelphiassa ja Racoonissa meni Kalm
            naimisiin pari vuotta leskenä olleen pastorska Sandinin kanssa. Tämä seikka
            saattoi hänet viipymään siirtokunnassa noin vuoden ajan. Tapahtuipa vielä
            niinkin, että Racoonin seurakuntalaiset pyysivät professori Kalmia pitämänä
            heille jumalanpalveluksia ja tekemään muutakin kirkollista palvelusta, siksi
            kun Ruotsista saapuisi uusi opettaja. Hän noudatti ystävällistä pyyntöä ja
            saarnaili vuoden ajan sikäläisille suomalaisille ja ruotsalaisille.
          </p>
          <p class="paragraph">
            Tällä ajalla tutustui hän siirtokunnan elämään perinpohjin ja antaa heistä
            arvokkaita tietoja ja kuvauksia kirjoittamassaan matkakertomuksessa. Niinpä
            tapasi hän muutamia vanhuksia, joitten isät olivat saapuneet siirtokuntaan
            sata vuotta aikaisemmin. Tällaisia vanhuksia mainitsee hän
            yhdeksänkymmenenyhden vuotiaan Nils Gustavessen, vähän nuoremmat Aeke
            Helmin, Maunu Keenin, <span class="pageno" id="p117">[s. 117]</span>Sven
            Lockin y. m. Peter Rambon vanhassa kodissa oli hän yötä. Philadelphiassa
            vieraili hän kauppias Petr Cockin varakkaassa talossa ja pastori
            Hesseliuksen luona.
          </p>
          <p class="paragraph">
            Suomalaisten ja ruotsalaisten kertoo hän säilyttäneen monessa suhteessa
            alkuperäiset tapansa, vieläpä kielensäkin, varsinkin Racoonissa, Uplandissa
            ja Finlandissa. Savupirtit olivat hävinneet ja tilalla oli yksinkertaiset
            vaatimattomat asuintuvat. Takkavalkean taikka pärevalon ääressä tekivät
            miehet käsitöitään ja naiset kutomuksiaan. Kotiteollisuus oli yleinen. Tavat
            olivat yksinkertaiset ja vaatimukset vähäiset. Ahkeruus ja säästäväisyys oli
            saattanut suomalaiset ja ruotsalaiset hyviin aineellisiin varoihin.
          </p>
          <p class="paragraph">
            Pietari Kalm perheineen palasi v. 1651 Englannin kautta takaisin Ruotsiin ja
            Suomeen ja jatkoi vuosikausia hedelmällistä työtään tieteen palveluksessa ja
            nuorison kasvatukssesa. Pari vuotta myöhemmin painettiin Tukholmassa Kalmin
            tutkimusmatkojen tuloksena kaksiniteinen teos: “En Resa Till Norra America”.
            Sama teos käännettiin englannin kielelle joku vuosi myöhemmin ja painettiin
            Londonissa. Että teoksella on vieläkin tieteellinen arvo, todistaa se
            seikka, että sanotusta englantilaisesta teoksesta on nyttemmin otettu uusi
            painos McMillanin kustannuksella. Useimmissa Amerikan suurimmissa
            kirjastoissa tapaa mainitun teoksen.
          </p>
        </div>
        <div class="section">
          <h3 id="sectionNone37">Loppulause</h3>
          <span class="pageno" id="p118">[s. 118]</span>
          <p class="paragraph">
            Ne suomalaiset ja ruotsalaiset, jotka 17:nnellä vuosisadalla saapuivat
            Amerikaan, ovat nykyään sulautuneet yhteen englantilaisten ja
            hollantilaisten kanssa, niin ettei enää huomaa kansallisia eroavaisuuksia
            ollenkaan. He ovat Delawaren, Pennsylvanian ja New Jerseyn valtioita
            raivanneet asutukselle ja laskeneet varhaisimman sivistyksen perustukset
            kristilliselle pohjalle. Wilmingtonin, Chesterin ja Philadelphian kaupunkien
            nimiluetteloissa tapaa paljon vanhoista suomalaisnimistä johtuneita,
            nykyisiä sukunimiä: Rambo, Molica, Tussey, Senice, Laicon, Helm, Parchon y.
            m.
          </p>
        </div>
      </div>
    </div>
    <div class="footnotes">
      <h2>Viitteet</h2>
      <div class="footnote"><a href="#fnref1" id="fn1">[1]</a> HUOM!  Ei nuijasodan surkeankuuluisa Suomen maan
            käskynhaltija Suitian Klaus Fleming, vaan Louhisaaren sukuhaaraan kuuluva Klaus
            Laurinpoika Fleming, valtiomies ja amiraali, synt.  Louhisaaressa v.  1592.</div>
    </div>
<div style='text-align:center'>*** END OF THE PROJECT GUTENBERG EBOOK 75894 ***</div>
  </body>
</html>

